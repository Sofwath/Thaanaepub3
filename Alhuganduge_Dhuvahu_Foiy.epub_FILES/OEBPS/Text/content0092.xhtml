<?xml version="1.0" encoding="UTF-8"?>
<html xml:lang="dv" xmlns="http://www.w3.org/1999/xhtml">
<head dir="rtl">
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body dir="rtl" class="calibre">
  <h1 class="center" id="heading_id_89"></h1>

  <p class="center1" id="heading_id_90">ލޮސް އޮފް އަރނިންގްސް (އާމްދަނީ ގެއްލުން) ޕޮލިސީ</p>

  <p>އެއަރޕޯރޓް އިންޝޫރަންސް - ލޮއިޑްސް ސިންޑިކޭޓް</p>

  <p class="right1">އާއެއަރޕޯރޓެއް ހެދުމަށްފަހުގައްޔާއި އަދި އެއެއަރޕޯރޓް ހިންގަންފެށުމާއި އެކު، ހިންގުމާގުޅޭ ވަރަށްގިނަކަންތައްތަކެއްއޮތީ ހަމަޖައްސަންޖެހިފައެވެ. މީގެތެރެއިން އެއްކަމަކީ އެއަރޕޯރޓް އިންޝުއަރ ކުރުމެވެ.</p>

  <p class="right">ޢާންމުގޮތެއްގައި، ލޮސް އޮފް އަރނިންގްސްގެ ގޮތުގައި އިންޝުއަރކުރުން ބިނާވެފައިވަނީ އެއަރޕޯރޓް ހިންގުމުގެ ޚަރަދުގެމައްޗަށެވެ. އަޅުގަނޑުމެން ބޭނުންވީ ޓުއަރިޒަމްގެ އާމްދަނީއަށް ގެއްލުމެއްވެދާނެކަންވެސް ހިމަނައިގެން މަތީއަދަދަކަށް އިންޝުއަރކުރުމަށެވެ. އެއީ އެއްވެސްސަބަބަކާއިހުރެ އެއަރޕޯރޓް ބަންދުކުރަންޖެހިދާނެ ޙާލަތެއް މެދުވެރިވެދާނެކަމަށް ތަންލާފައެވެ. އަޅުގަނޑުމެން ލޮއިޑްސް ސިންޑިކޭޓްގައި މިހެންބުނުމުން، އެމީހުންބުނީ މިއީ މިފަދައެދުމެއް އެމީހުންނަށް ބަޔަކުހުށަހެޅި ފުރަތަމަފަހަރު ކަމަށެވެ. އެމީހުންބުނީ އެމީހުންނަށްޖެހޭނީ ސިންޑިކޭޓްގެ މެންބަރުންނާ ވާހަކަދައްކައި އެއްވެސް އަންޑަރރައިޓަރެއް މިފަދަކަވަރެއްދިނުމަށް ތައްޔާރަށްތިބިތޯ ބެލުމަށްކަމަށެވެ. މިކަންކުރުމަށް ދެހަފްތާއެއްހާދުވަސް ވާނެއެވެ. ސިންޑިކޭޓްގެފަރާތުން އަޅުގަނޑުމެންގާތުގައިބުނީ، އަޅުގަނޑުމެންގެ ހުށަހެޅުމަށް ކޮންމެވެސްވަރަކަށް ޝައުޤުވެރިވާކަމަށެވެ. ނަމަވެސް މިޕޮލިސީގެ މާއްދާތައްޖެހޭނީ، ހަމަޚާއްޞަކޮށް މިޕޮލިސީއަށް ޑްރާފްޓްކޮށް ތައްޔާރުކުރަންކަމަށާއި އަދި އަޅުގަނޑުމެނަށްޖެހޭނީ 5,000 ޔޫ.ކޭ.ޕައުންޑް، އެކަމުގައި ހިނގާނެޚަރަދަށް ދައްކާށެވެ.</p>

  <p class="right">އަޅުގަނޑުމެން މިކަމަށްއެއްބަސްވީމުއެވެ. ޕޮލިސީ ޑްރާފްޓްކޮށް، ކަވަރ ޕްލޭސްކޮށް، އަދި ޕޮލިސީ އިޝޫކުރިއެވެ. މިއީ އެއަރޕޯރޓެއްގެ ލޮސް އޮފް އަރނިންގްސްގެ ކަވަރެއް މިގޮތަށް އެހެންފޯރމިއުލާއެއް ބޭނުންކޮށްގެން ދޫކުރި ފުރަތަމަފަހަރެވެ. ހަމަ މިޕޮލިސީގައި، ގަދަކަނޑުން އަތުވެދާނެ ސުނާމީފަދަ ކަންކަންވެސް ހިމެނިފައިވެއެވެ. އެއަރޕޯރޓް ހުޅުވިތާ އެއްއަހަރުގެތެރޭގައި މޫސުންގޯސްވެ، ރަންވޭގެބައެއް ހަލާކުވިއެވެ. މަރާމާތުކުރުމަށްފަހު އިންޝުއަރަންސް ޕޮލިސީގެދަށުން އެޚަރަދު އަޅުގަނޑުމެންނަށްލިބުނެވެ. އެއްވެސް މަސްއަލައެއްނުޖައްސައި އަންޑަރައިޓަރ މިމަރާމާތަށް ހިނގިޚަރަދު އަޅުގަނޑުމެންނަށްދިނެވެ. މިކަން އަޅުގަނޑު ފާހަގަކޮށްލީ މިއީ އާދަޔާޚިލާފް ކަވަރަކަށްވާތީއެވެ.</p>
</body>
</html>
