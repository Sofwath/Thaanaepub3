<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head dir="rtl">
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="center" id="heading_id_117"></h1>

  <p class="right1">އަޅުގަނޑު ދިވެހިސަރުކާރަށް ޚިދުމަތްކުރުމުގައިހޭދަކުރި މިގިނައަހަރުތަކުގެތެރޭގައި ދިވެހިރާއްޖެއަށް ވަރަށްގިނަބަދަލުތައް އައިސްފައިވާކަން އަޅުގަނޑަށްދޭހަވެއެވެ. މިބަދަލުތައް އައުމަށްދިމާވި ގިނަސަބަބުތައް ވިސްނުނުކަމުގައިވީނަމަވެސް، ހުރިހާ ސަބަބެއްނޭނގެއެވެ. އަލަށްއުފަންވި ޖީލުތަކާއި އަޅުގަނޑުމެންގެޖީލުގެ މީހުންގެވިސްނުން ތަފާތުކަން، އަޅުގަނޑަށް އިޙްސާސްކުރެވެއެވެ.</p>

  <p class="right">ނާޞިރު ދިވެހިރާއްޖޭގެވެރިކަންކުރެއްވިދުވަސްވަރުގައި، އޭނާ ޙާޞިލުކުރެއްވިކަންތައްތަކާއިބެހޭގޮތުން އެއްވެސްއެއްޗެއް ލިޔެވި ރެކޯރޑްކުރެވިފައެއްނެތެވެ. އެމަނިކުފާނު އެހެންއެކަންކުރައްވާކަށް ބޭނުންފުޅެއްނުވެއެވެ. އެހެންނަމަވެސް އެމުއްދަތަކީ ދިވެހިތާރީޚުގައި ވަރަށްހަލަބޮލިދުވަސްތަކެކެވެ. ނާޞިރު ވަކިވެވަޑައިގެންނެވިއިރު، ޤައުމުގެ އާބާދީވަނީ 80،000 މީހުންގެ އާބާދީއަކުން، 110،000 މީހުންގެ އާބާދީއަކަށްއިތުރުވެފައެވެ. ޤައުމީއާމްދަނީ 2.5 އެމެރިކާ ޑޮލަރުން، އެމަނިކުފާނު ރިޓަޔަރކުރެއްވިއިރު، ގާތްގަނޑަކަށް 130 މިލިއަން އެމެރިކާ ޑޮލަރަށްއިތުރުވެފައެވެ. މައުމޫން ވެރިކަންކުރެއްވިދުވަސްވަރު އާބާދީވަނީ 250،000 މީހުންނަށް އިތުރުވެ، އާމްދަނީ ގާތްގަނޑަކަށް 500 މިލިއަން އެމެރިކާ ޑޮލަރުވަރުވެފައެވެ.</p>

  <p class="right">ހިތާމަހުރިކަމަކީ 1950 ވަނައަހަރާއި 1960 ވަނައަހަރާ ދެމެދުގައި، ޤައުމުގެއާބާދީއޮތީ 80،000 އާއި 100،000 އާދެމެދުގައިކަމަށާއި، އެއިރު އަޅުގަނޑުމެންނަށް ބޭރުފައިސާގެގޮތުގައިލިބެނީ، އަހަރަކު 2 މިލިއަނާއި 2.5 އެމެރިކާ ޑޮލަރާއި ދެމެދުގެޢަދަދެއްކަން މިއަދުގެ ޒުވާންޖީލަށްނޭނގޭކަމެވެ. މިއީ ބޮލަކަށް އަހަރަކު ގާތްގަނޑަކަށް 25 ނުވަތަ 30 ޑޮލަރުގެ ޕަރ ކެޕިޓާ އާމްދަނީއެކެވެ. 1960 ވަނައަހަރުންފެށިގެން އަޅުގަނޑުމެން ކުރިއަރާފައިމިވަނީ، ބުރަމަސައްކަތާއި ރާއްޖޭގައިއޮތް ސިޔާސީހަމަޖެހުމުގެ ސަބަބުންނެވެ.</p>

  <p class="right">އަވަށްޓެރި ޤައުމުތަކުގައިއޮތީ ސިޔާސީހަމަނުޖެހުމެވެ. އެހެންކަމުން، އެޤައުމުތަކުގައި ތަރައްޤީކުރާނެ ގިނަގުނަ ޤުދުރަތީވަޞީލަތްތަށްހުރިކަމުގައިވީނަމަވެސް، އެމީހުންގެ ކުރިއެރުންއޮތީ ވަރަށްކުޑަކޮށެވެ.</p>

  <p class="right">ދިވެހިރާއްޖެ މިހާރުވަނީ ފާހަގަކޮށްލެވޭދަރަޖައަކަށް ކުރިއަރާފައެވެ. ނަމަވެސް، އިތުރުކުރިއެރުންލިބޭނީ ރަނގަޅުނިޒާމްތައް ޤާއިމްކުރެވިގެންނެވެ. ޒިންމާދާރުވުމާއި ކަންތައްތައްހިނގާގޮތް ސާފުކޮށްފެންނާންއޮތުމަށް އަހަންމިއްޔަތުދީގެން، ރަނގަޅު ޢާއްމުޚިދުމަތުގެނިޒާމެއް ޤާއިމްކޮށް، އެނިޒާމަކީ ދިވެހިރާއްޖެކަހަލަ ކުޑަޤައުމަކާއިގުޅޭނިޒާމަކަށް ވެގެންނެވެ.</p>

  <p class="right">އަޅުގަނޑަކީ އެއްވެސްއިރެއްގައި ސިޔާސީމީހެއްނޫންކަމުގައިވީނަމަވެސް، ވޭތުވެދިޔަ އަހަރުތަކުގެތެރޭގައި ދިވެހިރާއްޖޭގެ ހިންގުމަށް އައިސްފައިވާބަދަލުތައް ފެނިފައިވެއެވެ. ނާޞިރުގެ ދުވަސްވަރުގައި ހުރިހާކަމެއްގައި، ވަޒީރުންގެމަޖްލިސްއާއި މަޝްވަރާނުކުރައްވައިފާނެއެވެ. މައުމޫނު ވަޒީރުންގެމަޖްލިސްއަކާއި އެތަކެއްމަޝްވަރާމަޖްލިސް ގެންގުޅުއްވިއެވެ. ކަމެއްނިންމެވުމުގެކުރިން ހުރިހާއެންމެންނަށް ފެންނަގޮތަށް ވިސްނަވާނެއެވެ.</p>

  <p class="right">ބައެއްފަހަރު، ކޮމިޓީއަކުން ގޮތެއްނިންމަންޖެހިއްޖެނަމަ، ގޮތެއްނުނިންމޭގޮތްދިމާވެއެވެ. އެތަކެއްނުފޫޒުތަކެއްއުޅޭތީ މެމްބަރުންނަށް އެއްބަސްވުމަކާއިހަމައަށްނާދެވެނީއެވެ. މެންބަރުންގެތެރޭގައި ކަމަކާއިބެހޭގޮތުން ލިބިފައިވާމަޢުލޫމާތުގެ ފެންވަރުތަފާތުވުމާއި، ބައެއްމީހުން ކަންކަމާއިމެދު އިސްލާމީނަޒަރަކުންބެލުމާއި، އަނެއްބަޔަކު މިނިވަންޚިޔާލު ނުވަތަ ވިސްނުންގެންގުޅުމާއި، އަދި އެހެންބަޔަކު، ޒާތީ ނުވަތަ އަމިއްލަކަމެއްގެސަބަބުން އިންސާފުކުރުމުގައި ކިލަނބުކަމެއް ހުރެދާނެއެވެ.</p>

  <p class="center1"></p>

  <p class="center1"><span class="calibre10" id="img_Picture_45"><img alt="Picture 45" class="calibre11" id="Picture_45" src="../Images/Picture_45.png" /></span><span class="calibre12"><img alt="Picture 44" class="calibre11" id="Picture_44" src="../Images/Picture_44.png" /></span></p>

  <p class="caption"><span class="calibre12" id="img_Picture_44">ރައީސް މައުމޫން ޢަބްދުލް ގައްޔޫމް ރައީސް އިބްރާހިމް ނާޞިރު</span></p>

  <p class="center1"></p>

  <p class="right">ނާޞިރު ދިވެހިރާއްޖެދޫކުރެއްވީ އެމަނިކުފާނުގެވަޒީފާއާއިމެދު ފޫހިފުޅުވެގެން ނުވަތަ ލިބެމުންދާކުރިއެރުމުގެ ސްޕީޑް ހިފަހައްޓަވާނުލެއްވިދާނެކަމަށް އިޙްސާސްކުރެއްވިގެންކަމުގައި ވެދާނެއެވެ. އެމަނިކުފާނު ރިޓަޔަރކުރައްވައި މަޤާމާއި ދުރުވެވަޑައިގަތްއިރު، އެމަނިކުފާނަކީ އޭޝިޔާގައި އެގޮތަށްވަކިވެވަޑައިގެންނެވި ހަމައެކަނި "ގަދަމީހާ" އެވެ. އެމަނިކުފާނަކީ ވަރަށްއަމިއްލަވަންތަ އެކަހެރި ބޭފުޅެކެވެ. އަދި ވަރަށްމަދު ފޮޓޯފުޅެއް ނުވަތަ ތަފްޞީލެއްމެނުވީ އާރކައިވްއަކުވެސްނެތެވެ.</p>

  <p class="right">މިއާޚިލާފަށް ރައީސް މައުމޫނަކީ ވަރަށްފެންނަލީޑަރެކެވެ. އެމަނިކުފާނާއިބެހޭ ރިޕޯރޓެއް ޓެލެވިޜަނުން ނުދައްކާ ނުވަތަ ނޫހުގައިނުޖަހާ ދުވަހެއްނުދާނެއެވެ.</p>

  <p class="right">ދިވެހިރާއްޖޭގައި ފައިސާ ނެތިދާނެއެވެ. ނަމަވެސް އެސެޓް އެބަހުއްޓެވެ. އަދި ފެނިފައިނުވާ ނުވަތަ ބޭނުންނުކުރެވޭ އެސެޓް އެބަހުއްޓެވެ. ސިންގަޕޫރު މިނިވަންވީއްސުރެފެށިގެން، އެޤައުމުގައި ފައިނޭންޝަލް އެޑްވައިޒަރެއްހުރެއެވެ. ދިވެހިރާއްޖޭގައިވެސް ބައިނަލްއަޤްވާމީވިޔަފާރީގެ މާރުކޭޓުގެކަންތައްތައްދަންނަ ފަންނީ ފައިނޭންޝަލް އެޑްވައިޒަރެއްހުރުމަކީ ދިވެހިރާއްޖެއަށް މަންފާކުރާނެކަމެއްކަމަށް އަޅުގަނޑަށްފެނެއެވެ.</p>

  <p class="right">ދިވެހިރާއްޖޭގައި އިންވެސްޓްކުރަން ބޭނުންވާ ފަރާތްތަކުން އަޅުގަނޑުމެންގެ ބޭންކިންގއާއިބެހޭ ޤާނުނުތަކާއި އޮފް ޝޯރ ބޭންކިންގގެ ޚިދުމަތް ހުރިތޯ އަހައެވެ. ދިވެހިރާއްޖޭގައި ޑޮލަރަކީ ޤާނޫނީގޮތުން ބޭނުންކުރެވޭ ބޭރުފައިސާއަކަށްވެފައި، އާމްދަނީގެ ޓެކްސްނަގާ ޤައުމަކަށްނުވާތީ، އަޅުގަނޑުމެންނަށް ވަރަށްބޮޑެތި އޮފްޝޯރ ބޭންކިންގއާއި ކުންފުނި ރެޖިސްޓްރީގެ ވިޔަފާރި ކުރެވިދާނެއެވެ. އަޅުގަނޑުމެން މިފަދަކަމެއްކުރާނެ ޤާނޫނުތަކެއް ހެދިފައެއް ނުވެއެވެ.</p>

  <p class="right">ހަމަމިއާއިއެކު، ސަރުކާރުގައިނެތީ ރަނގަޅު "ޕަބްލިކް އެޑްމިނިސްޓްރޭޝަން" ގެނިޒާމެކެވެ. އަޅުގަނޑަށް ހީވާގޮތުގައި، އިޤްތިޞާދީތަރައްޤީއާއިއެއްވަރަށް ކުރިއަރާފައިވާ ޕަބްލިކް އެޑްމިނިސްޓްރޭޝަންނިޒާމެއް ޤާއިމްކުރެވިފައިވީނަމަ، ކާމިޔާބުވުމާދުރު އަދި އެއަށް ޢަމަލީސިފަނުގެނޭވޭފަދަ އިޞްލާޙުތަކެއްނެތީހެވެ.</p>

  <p class="right">އިޖްތިމާޢީ ތަރައްޤީއަކީ ރަނގަޅުވިސްނުމެއް ނުވަތަ ނަޒަރިއްޔާއެއްނެތިއްޖެނަމަ، ގެއްލިގެންދާނެއެއްޗެކެވެ. އަޅުގަނޑު ޤަބޫލުކުރާގޮތުގައި، އިޤްތިޞާދީތަރައްޤީއާއި އެއްވަރަށް އިޖްތިމާޢީތަރައްޤީ ކުރިއަށްނުގެންދެވިއްޖެނަމަ، އިޤްތިޞާދީތަރައްޤީއެއް ނުހިފެހެއްޓޭނެއެވެ.</p>

  <p class="right">ކުޑަޤައުމަކާއި އަޅާބަލާއިރު، ދިވެހިރާއްޖޭގައި ކޮރަޕްޝަން އިންތިހާދަރަޖައަށްއެބައޮތެވެ. ނާޞިރު ވެރިކަމުގެ އޮފީހާއި ވަކިވެވަޑައިގެންނެވިއިރު، މިއީ ދިވެހިރާއްޖޭގައި ދަންނަކަމެއްނޫނެވެ. މަސްތުވާތަކެތި ނަހަމަގޮތުގައި ބޭނުންކުރުމެއްނުމެނެތްމެއެވެ. މިފަދަ މަސްއަލަތަކަކީ މީހުންގެ ދިރިއުޅުމަށް އެއިރު އަސަރުކުރުވާ ކަންކަމެއްނޫނެވެ. މިއަދު މިކަންކަންމިވަނީ ވަބާއަކަށްވެ، އެކަމުގެއަސަރު ޢާއްމުމީހުންގެ ދިރިއުޅުމަށާއި ތަފާތު އެތައްދާއިރާތަކަކަށް ފެތުރިފައެވެ.</p>

  <p class="right">ފައިސާ ނުޤަވާޢިދުންސާފުކުރުން "މަނީ ލޯންޑަރިން" ގެކަންކަން ހިންގުމުގެކަންކަމުގައި، ބައެއްރިސޯރޓްގެބައިވެރިވުން އެބައޮތްކަން އަޅުގަނޑުމެންނަށްވަނީ އެނގިފައެވެ. ދާދިފަހުން އިޓަލީގައިއޮތް ދަޢުވާއެއްގައި މިވާހަކަވަނީ މިމޭރުމުންދެކެވިފައެވެ. ރަނގަޅު ފައިނޭންޝަލް ފްރޭމްވަރކްއަކާއި، ފައިސާގެ (ފައިނޭންޝަލް) މާރުކޭޓަކާއި ތަރައްޤީގެބޭންކަކާއި އަދި ރަނގަޅުއިންވެސްޓަރުން ދިވެހިރާއްޖެއަށްއައުމަށް ބާރުއަޅައިދޭނެ ޤަވާޢިދުތައް ހަދައިދޭނެ ތަޖްރިބާކާރުންވަނީ އަޅުގަނޑުމެންނަށް ބޭނުންވެފައެވެ.</p>

  <p class="right">ޤައުމެއްހިންގާ އަދި އެޤައުމުގައި ޑިމޮކްރަސީ ރައްކާތެރިކޮށްދިނުމަށްޓަކައި، ފަންނީ ބިއުރޮކްރަސީއެއްއޮތުމަކީ އަޅުގަނޑު ޤަބޫލުކުރާގޮތެވެ. ނަމަވެސް މިފަދަބިޔުރޮކްރަސީއެއް ވާންވާނީ ޤައުމަށްޓަކައި ހިތްވަރާއިއެކު މަސައްކަތްކުރާ، އޮފީސްތަކުގައި ކަންކަންކުރިއަށްދިޔަނުދީ ތާށިކޮށްގެންނުހިފަހައްޓާ، އަމިއްލައެދުމުން އެއްކިބާވެފައިއޮތް، ތަނަކަށެވެ. އަޅުގަނޑަކީ ޑިމޮކްރަސީ ޤަބޫލުކުރާމީހެކެވެ. އަޅުގަނޑު ޤަބޫލުކުރަނީ ކަންތައްތައް ކުރިއަށްދާ ޑިމޮކްރަސީއެކެވެ. ދިވެހިރާއްޖެއަކީ ހުޅަނގުގެ ޑެމޮކްރަސީއާ އެއްގޮތަށް ހިންގޭނެތަނެއްނޫނެވެ. އަދި މިވަގުތު އެހެނެއްނުވެސް ހިންގޭނެއެވެ. ދިވެހިރާއްޖެއާއި އަދިގުޅޭނީ ސިންގަޕޫރުގައި އޮންނަކަހަލަ ޑިމޮކްރަސީއެކެވެ.</p>

  <p class="right">ދިވެހިރާއްޖޭގައި ކަންތައްތައްއޮތްގޮތަށް އޮތަދިނުމާދެކޮޅުހެދުމަށް މެދުވެރިވި، 2003 ވަނައަހަރު ޖަލުގައި ހިނގިޙާދިސާ ކޮންޓްރޯލްކުރުމުގައި، ގާޑުންނަށް ނުބެލެއްޓުނުކަމުގެ ހިތާމަވެރިނަތީޖާއަކީ، ޒުވާންޤައުމެއް ފުރާވަރަށްއަރަމުންއަންނައިރު އިޙްސާސްކުރެވޭވޭނެވެ. އެޤައިދީން މަރާލުމަކީ އަޅުގަނޑަށް ސިހުންލިބުނުކަމެކެވެ. އެކަމާއިމެދު އަޅުގަނޑު ހިތާމަކުރާކަމެކެވެ.</p>

  <p class="right">ހުރިހާކަމެއްގެމައްޗަށް، ދިވެހިރާއްޖޭގައިބޭނުންވަނީ ވަފާތެރިކަމާއި ތެދުވެރިކަންހުރި ވެރިކަމެކެވެ. މިއީ މިއަދު ރާއްޖޭގައި ފެންނަންނެތްކަމެކެވެ. ޒުވާންޖީލުގެ ކުދިންނަށް ވަފާތެރިކަމާއި ތެދުވެރިކަމަކީ ކޮންއެއްޗެއްކަން ނުވެސްއެނގެއެވެ. އެކުދިންގައި އަށަގެންފައިވަނީ، "އަވަހަށް މުއްސަނދި" ވުމުގެ ޚިޔާލެވެ. މިއާއި ލާމެހިފައިމިވަނީ މަސްތުވާތަކެތީގެވަބާއެވެ. އަވަހަށް ފައިސާހޯދަންބޭނުންވާ، ގޮތެއްފޮތެއްނެތް ނުލަފާމީހުން މާލޭގައްޔާއި ރާއްޖެތެރޭގައި ޑްރަގްގެ ވަބާގައިޖެހިފައިވާ މީހުންނަށް އެކަމަށްބޭނުންވާކާނާ ފޯރުވައިދެނީއެވެ.</p>

  <p class="right">އަޅުގަނޑުމެންގެ ޤައުމަށާއި މީހުންނަށްދަނީ ބަދަލުތައްއަންނަމުންނެވެ. އަދި ވަމުންދާނީވެސް މިހެންނެވެ. އިޙްސާސްކުރެވޭ ބައެއްފޫހިކަން، ޚާއްޞަކޮށް ޕްރައިވެޓް ސެކްޓަރގައި، ވިސްނެއެވެ. ސަބަބަކީ ސީރިއަސްކަމާއިއެކު، އަވަހަށް ކަންކަންކުރަންއުޅޭމީހަކަށް ދައުލަތުގެނިޒާމުން ހުރަސްއަޅާތީއެވެ.</p>

  <p class="right">މީލާދީން 21 ވަނަޤަރުނާއިއެއްގޮތަށް ކަންކަންކުރުމަށްޓަކައި، އަޅުގަނޑުމެންގެ ޤާނޫނުތައްވަނީ ބަދަލުކުރަންޖެހިފައެވެ. ރައީސުލްޖުމްހޫރިއްޔާއަކީ، ޤަރާރުތައް ހައްދަވާފަރާތްކަމުގައިނުވާނަމަ، ބިއުރޮކްރަސީއަށް މަގުދެއްކެވުމަށްޓަކައި ޤާނޫނުތައްބޭނުންފުޅުވާނެއެވެ.</p>

  <p class="right">ދިވެހިރާއްޖޭގެ ކުރިމަގާއިމެދު އަޅުގަނޑު ކަންބޮޑުވެއެވެ. ތަރައްޤީގެ ނަޒަރަކުންބަލާއިރު، ކުރިމަގުއޮތީ ޓުއަރިޒަމްގެ ކާމިޔާބާއިގުޅިފައެވެ. ނަމަވެސް މިއީ އެންމެއަހެއްގެ ރޭހެކެވެ. ދިވެހިރާއްޖެއިން ބާރުނުފޯރުވޭނެ ކަންކަމުން އަސަރުކުރާނެކަމެކެވެ.</p>

  <p class="right">އަޅުގަނޑު ޤަބޫލުކުރާގޮތުގައި ޓުއަރިޒަމް މިހާރަށްވުރެ ފުޅާކުރަން އެބަޖެހެއެވެ. އެއީ "މުޅިދިރިއުޅުމުގެ ޗުއްޓީ" ހޭދަކުރަން އެތައްދުވަހެއްވަންދެން ފައިސާއެއްކުރާ ޔޫރަޕްގެ މުއްސަނދިމީހުންނަށް ތައްޔާރުކޮށްފައިވާ ބުޓީކް ވައްތަރުގެ ރިސޯރޓްތަކަށްވުރެ ފުޅާކޮށް، ޖަޕާނާއި ޗައިނާގެ މާރުކޭޓަށްވެސް ޚިދުމަތްދިނުމެވެ. ޓުއަރިޒަމްއަކީ އަބަދަށް ފައިސާލިބެން އޮންނާނެކަމެއް ނޫނެވެ. ދަށަށްދާން ފަށައިފިނަމަ، އޭގެ ނޭދެވޭއަސަރު މީހުންނަށްކޮށް، ސަރުކާރާ ނުޤަބޫލުވާންފަށާނެއެވެ. ނުބައިކޮށް ކަންކަންދާންފަށާއިރަށް، ސަރުކާރަކީ އަބަދުވެސް ބަދުނާމު ބޮލުގާއަޅަންޖެހޭފަރާތެވެ.</p>

  <p class="right">އަޅުގަނޑު އަބަދުވެސްބުނަމުން މިގެންދަނީ، ދުނިޔެ ދިވެހިރާއްޖެއަށްއައީއެވެ. ދިވެހިރާއްޖެ ދުނިޔެތެރެއަށް ދިޔައީއެއްނޫނެވެ. އިންޓަނެޓާއި ސެޓެލައިޓް ޓެލެވިޒަން މެދުވެރިކޮށް، ބޭރުދުނިޔޭގައިވާ ހުރިހާކަމަކަށް ދިވެހިރާއްޖެއަށް އެކްސެސްލިބެއެވެ. ނަމަވެސް ދުނިޔެއާއިބެހޭ ކިތަންމެއެއްޗެއް އަޅުގަނޑުމެން ދަސްކުރަންޖެހެއެވެ. މުއްސަނދިކަމާއި ފައިދާ، ދިވެހިރާއްޖެއަށް އައިފަދައިން، ޒަމާނީދުނިޔޭގެ ބަލާތައްކަމުގައިވާ މަސްތުވާތަކެތި ނަހަމަގޮތުގައި ބޭނުންކުރުމާއި، ކަމެއްކުރުމުގެ ޖޯޝްނެތުމާއި، ދީނަށާއި ޢާއިލާއަށާއި އަދި މުސްކުޅިންނަށް އިޙްތިރާމް ނުކުރުންފަދަ ކަންކަންވަނީ ކުރިމަތިވެފައެވެ.</p>

  <p class="right">ފަޤީރެއްގެ ދަރިއަކަށްވެސް މިހާރު ދިވެހިރާއްޖޭގައި އޭ ލެވެލް އާއިހަމައަށް ކިޔެވެއެވެ. އޭގެފަހުން، ސަރުކާރަށް ޚިދުމަތްކުރުމަށް ބޮންޑެއްގައި ސޮއިކޮށްފައި، ރާއްޖެއިންބޭރުގެ ޔުނިވަރސިޓީއަކަށް ކިޔަވަންދެވެއެވެ. ޙަޤީޤަތުގައި މިކަންވަނީ މިހެނެއްނޫނެވެ. އެޒުވާނާ ކިޔަވަންދިޔުމުގެބަދަލުގައި މަސައްކަތުގެމައިދާނަށްނުކުމެ، ޢާއިލާއަށް ފައިސާހޯދައިދިނުމުގައި ބައިވެރިވެއެވެ.</p>

  <p class="right">ބޭރުންކިޔަވައިގެން މާލެއައިސް ސަރުކާރަށް ބޮންޑުގެދަށުން ޚިދުމަތްކުރަންޖެހުމުން، ޒުވާނުން ނުޤަބޫލުވާ ނުޤަބޫލުވުން އަޅުގަނޑަށްވިސްނެއެވެ. އެމީހުންނަށްފެންނަނީ މުއްސަނދިން ބާރުގަދަކޮށްތިބޭތަނާއި، އެމީހުން އެނބުރިރާއްޖެއައުމުން އެކަހެރިކޮށްލާފައިތިބުމާއި މިނިޒާމު ބަދަލުކުރުމަށް ކުރެވޭނެއެއްވެސްކަމެއްނެތްކަމުގައެވެ.</p>

  <p class="right">ޢަމަލީ ތަޢުލީމާއި، ހެޔޮއަގުގައި ޞިއްޙީޚިދުމަތް ފޯރުކޮށްދެވެނީ އެކަންކުރަންޖެހޭނެ އެންމެއެދެވޭ ފެންވަރަކުނޫނެވެ. ރައީސް މައުމޫން ކޮންމެދިވެއްސެއްގެ ދިރިއުޅުމުގެފެންވަރު މަތިކޮށްދެއްވުމަށް އިންތިހާއަށްމަސައްކަތްޕުޅު ކުރެއްވިކަމުގައިވީނަމަވެސް އަދިވެސް ކުރަންޖެހޭ ކިތަންމެކަމެއް އެބަހުއްޓެވެ.</p>

  <p class="right">އަޅުގަނޑު ސަރުކާރުގެޚިދުމަތުގައި 50 އަހަރު ހޭދަކުރިއިރު، އަޅުގަނޑުގައިހުރި ވިޜަންއާއި އަޅުގަނޑުނަގާ ރިސްކް (ޚަބަރު ނޭނގޭކަމެއްގައި ކުރިމަތިލާނުރައްކާ) އެއީ މިހާރުގެ ތަޢުލީމާއި ތަމްރީންލިބިފައިވާ، ނަމަވެސް ތަޖްރިބާމަދު ޒުވާނުންގައިނެތްކަމެކެވެ. ހަމަމިއާއެކު ދަންނަވަންޖެހެނީ އަޅުގަނޑަށް ނަސީބު ދިމާކުރިގޮތުން ލިބުނުފުރުޞަތުތަކަކީ މިހާރުގެ ޒުވާނުންނަށް ޢާއްމުކޮށްނުލިބޭނެ ފުރުޞަތުތަކެއްކަމުގައެވެ. ލިބިފައިވާ ތަޢުލީމާއިއެކު، އަޅުގަނޑަށް ވަޒީފާއެއްލިބި، އެވަޒީފާގައި ކުރިއަށްދިއުމުގެފުރުޞަތަކީ އަޅުގަނޑަށް ކަންދިމާވިގޮތުންނާއި ހުރި ރަނގަޅުގުޅުންތަކުގެސަބަބުން މެނުވީ ނުލިބޭނެއެއްޗެކެވެ.</p>

  <p class="right">މިއަދުގެ ޖީލުތަކުގެ ވަރަށްމަދުކުއްޖަކުމެނުވީ، ކަމެއްގެ ޢަމަލީކަންކަންބަލައި، އެކި ދިމަދިމާއިންހޯދައި، އަދި ވަފާތެރިކަމާއެކު ދިރާސާއެއްނުކުރާނެއެވެ. އެތަކެއް ސަބަބުތަކާއިހުރެ އެކުދިންގައި އެވަފާތެރިކަމެއްނެތެވެ. ޤައުމަށް ޚިދުމަތްކުރުމަށް އަޅުގަނޑުމެންގެއޮތް ކޮމިޓްމަންޓްއެއް ނުމެނެތްމެއެވެ.</p>

  <p class="right">ކަމަކީ މުއްސަނދިކަމުގެ ސުވާލެއްނޫނެވެ. އަޅުގަނޑު އުފަންވީ މުއްސަންޖެއްގެގޮތަކުނޫނެވެ. ނަމަވެސް މިއީ އަޅުގަނޑުގެ މުއްސަނދިކަން ކަންނޭނގެއެވެ. އެކަލާނގެ އަޅުގަނޑުގައި ކަންކަމާމެދު ތޫނުކަމާއެކު ބެލުމުގެ ޠަބީޢަތެއް ލައްވާފައިވެއެވެ. ހުއްޓެވެ. ކަންކަންހޯދަން ބޭނުންވެއެވެ. އަދި އެއްޗެހި ދަސްކޮށް، ހަނދާނުގައި ބެހެއްޓުމާއި، ހުޅުވާލެވިފައިވާވިސްނުމަކާ އަދި މީހުންނަށް އިތުބާރުކުރުމުގެ ޤާބިލްކަންހުރެއެވެ.</p>

  <p class="right">އަޅުގަނޑުގެދުވަހުގައި އަޅުގަނޑާއިދިމާއަށް ތަފާތު ފާޑުކިޔުންތައްރައްދުވިއެވެ. ގިނަފަހަރުއެއީ އަޅުގަނޑުގެ ކުރިމަތީގައެއްނޫނެވެ. ފުރަގަހުގައެވެ. އަޅުގަނޑުގެ ކޮނޑުމަތި ވަރަށްފުޅަލެވެ. އަޅުގަނޑު އަބަދުވެސްމިވަނީ ބިނާކުރަނިވި ކޮމެންޓްތަކާއި ފާޑުކިޔުންތައްވެސް އަޑުއެހުމަށް ތައްޔާރަށެވެ.</p>

  <p class="right">އަޅުގަނޑަކީ އެހެންމީހުންގެގާތުން އެއްޗެހި ދަސްކުރާހިތްވާމީހެކެވެ. އަޅުގަނޑު މީހުންނަށް އިޙްތިރާމްކުރަމެވެ. އާދެ، ޢިލްމާއި ޤާބިލިއްޔަތުހުރި ޒުވާނުންނަށްވެހެވެ. އަޅުގަނޑު ކުރިކަންތައްތައް އަޅުގަނޑަށްއެނގެއެވެ. އަޅުގަނޑު ކުރިކޮންމެކަމެއްގެ ޖަވާބު އަޅުގަނޑުގެ ކިބައިގައިވެއެވެ. ކޮންކަމެއްކަންނޭނގި އަޅުގަނޑުގެ ބޮލުގައިއަޅުވާ އިލްޒާމެކޭ، ރޭރެއްގެ ބުރަކަށިންފައިބާ ފެނެކޭއެއްގޮތެވެ. އަޅުގަނޑު ކުރިކޮންމެކަމެއްމެ ކޮށްފައިވާނީ ރަނގަޅުނިޔަތެއްގައެވެ.</p>

  <p class="right">އަޅުގަނޑު ދާއިމީގޮތެއްގައި މިހާރުދިރިއުޅެނީ މާލެއަކުނޫނެވެ. އަޅުގަނޑު ދިރިއުޅެނީ ދުރުއިރުމަތީގައެވެ. ސިންގަޕޫރަކީ މަރުކަޒުކަމުގައިބަލައިގެންނެވެ. އަޅުގަނޑުގެވިޔަފާރި މިސަރަޙައްދުގައިވާތީއެވެ.</p>

  <p class="right">އަޅުގަނޑުގެ 50 އަހަރުގެ ޚިދުމަތުގެރެކޯޑު ލިޔެފައިވާ މިފޮތުގައި، ކިތަންމެކަމެއް ނުލިޔެ ދޫކޮށްލާފައިވާނެއެވެ. އަޅުގަނޑު މަސައްކަތްކޮށްފައިމިވަނީ، ދިވެހިރާއްޖޭގެ ތަރައްޤީގެމައިދާނުގައި އެދުވަސްތަކުގައި ކުރެވިފައިވާ މަސައްކަތްތައް ހިމެނުމަށެވެ. އަޅުގަނޑު މިހެންމިކަންކުރީ އަޅުގަނޑަށް ފެންނަގޮތުގައި އެއްވެސްއެއްޗެއް ލިއުމުން ފެންނަންނުބޭއްވުމަކީ އިންސާފުވެރިނޫން ކަމެއްކަމަށްދެކޭތީއެވެ. މިހެން މިކަންނުކޮށްފިނަމަ، ދިވެހީން އަބަދުވެސްތިބޭނީ، އެމީހުންގެ މާޒީއާއިމެދު އަނދިރިކަމެއްގެތެރޭގައެވެ. މިޒަމާނުގެ ދުވަސްވަރުވެސް ވާހަކަފެތުރުމާއި ނެތިމޮށުންއެއީ ފަހުގައިހިނގައިދިޔަ ތާރީޚްގެބަދަލުގައި އޮތްއެއްޗެހިކަމުގައިވެއްޖެއެވެ.</p>

  <p class="right">އެއްގޮތަކުންބަލާއިރު، އަޅުގަނޑުވެފައިމިވަނީ އަޅުގަނޑުގެޤައުމުގެ ފާރަވެރކުއްތާއެއް ކަމުގައެވެ. ކަމެއް ނުބައިކޮށްހިނގައިފިނަމަ އަޅުގަނޑު ވައްވައްޖަހަމެވެ. މީހުން އަޅުގަނޑުގެމަތިން ހަނދާންކުރުމަށް ބޭނުންވަނީ ކޮންގޮތަކަށްތޯ އެއްފަހަރަކު އަޅުގަނޑުގެގާތުގައި މީހަކުއެއްސެވެ. އަޅުގަނޑުގެ ޙާޒިރުޖަވާބަކީ "އަޅުގަނޑަކީ އެއްވެސްއިރެއްގައި އުޅެފައިނުވާމީހެކެވެ" މިއެވެ.</p>

  <p class="right">އަޅުގަނޑުގެ މިފޮތް ނިންމާލަމުން، ކުރީގެ ރައީސް މައުމޫންއަށާއި މިހާރުގެ ރައީސުލް ޖުމްހޫރިއްޔާ މުޙައްމަދު ނަޝީދަށް، އަޅުގަނޑުގެ ސަރުކާރުގެޚިދުމަތުގެ 50 އަހަރު ރަސްމީގޮތުން ފާހަގަކުރައްވައި ދެއްވިސެޓްފިކެޓްތަކަށާއި ކޮމެންޑޭޝަންތަކަށް ޝުކުރު ދަންނަވަމެވެ.</p>

  <p class="right">2008 ވަނައަހަރުގެ އެޕްރީލްމަހުގެ އެއްވަނަދުވަހު ސިވިލް ސަރވިސް ކޮމިޝަނުން އަޅުގަނޑު ސަރުކާރުންވަކިވިކަން ބަޔާންކުރައްވައިފޮނުއްވިސިޓީއަކީ އަޅުގަނޑުގެ ޤައުމުގެޚިދުމަތުގައި ހޭދަކުރި ދިގުމުއްދަތުގެ އުފާވެރިނިމުމެވެ.</p>

  <p class="right">މިފޮތް ބައްލަވާ ބޭފުޅުން އެކަންނިންމަވާށެވެ. އަޅުގަނޑު ދުނިޔޭގައިހުރިހުރުމަކީ، ކީރިތި މާތް ﷲ ގެ އިރާދަފުޅުން އަޅުގަނޑުގެ ޤައުމުގެޚިދުމަތުގައި، އަބަދުވެސް އަޅުގަނޑުގެޒަމީރުގެ އަޑުއަހަމުން، ކޮށްދެވުނުކަންކަމުގެ ހަވާސާގައިވީކަމެކެވެ.</p>

  <p class="calibre13"></p>

  <p class="calibre13"></p>
</body>
</html>
