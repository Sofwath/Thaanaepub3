<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head  dir="rtl" >
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <img alt="bismi" src="../Images/bismi.png" /><br />
  </div>

  <h1 class="center" id="heading_id_1">ތަޢާރަފް</h1>

  <p class="center1"></p>

  <p class="right">އަޅުގަނޑުގެޙަޔާތާ އަދި އަޅުގަނޑު ދިވެހިރާއްޖޭގެ ސަރުކާރުގެޚިދުމަތުގައި 1947އިން 2008އަށް ހޭދަކުރި މުއްދަތުގެ ހަނދާންތައްކަމަށްވާ މިފޮތް، ފުރަތަމަ ޗާޕުކޮށްފައިވަނީ އިނގިރޭސިބަހުންނެވެ. މިތަރުޖަމާ ވިދާޅުވާ ބޭފުޅުންގެ އަރިހުން އަޅުގަނޑު އެދެނީ މިފޮތް ދިވެހިބަހުން ލިޔުމުގެ ބަދަލުގައި އިނގިރޭސިބަހުން އަޞްލު ލިޔުމަށް އަޅުގަނޑަށް މެދުވެރިވި ޙާލަތު ދެނެވަޑައިގަތުމަށެވެ.</p>

  <p class="right">މިފޮތްލިޔަންފެށިއިރު، މިފޮތްދިވެހިބަހަށް ތަރުޖަމާކުރުމާއިމެދު އެއްގޮތަކަށްވެސް ނުވިސްނަމެވެ. އަޅުގަނޑު އެންމެ ކަންބޮޑުވީ، ކަންކަން ހިނގިގޮތް، އެކަމެއްގެ ހުރިހާކުލަވަރާއެއްގޮތަށް ދިވެހިބަހުން އިނގިރޭސިބަހާއި އެއްވަރަށް ނުލިޔެވިދާނެތީއެވެ. އަޅުގަނޑު ދިވެހިބަހަށް ކުޑައިމީސް ބަހެއް ބުނަނީއެއްނޫނެވެ. މިއީ އަޅުގަނޑުގެ ޙާލަތު ނިޔާކުރިގޮތާދޭތެރޭ ދަންނަވާއެއްޗެކެވެ. އަޅުގަނޑު ގިނައިން އުޅެން ދިމާވެފައިއޮތީ ދިވެހިރާއްޖެއިން ބޭރުގައިކަމަށްވާތީ، އަޅުގަނޑުގެ ބަސްމޮށުންތެރިކަންހުރީ އިނގިރޭސިބަހުގެ މައްޗަށް ބިނާވެފައެވެ. ހަމަމިއާއިއެކު މިކަންތައްތައް އަޅުގަނޑު ހަނދާންކުރުމުގައި ބޭނުންކޮށްފައިވަނީ އެއިރު އަޅުގަނޑު އިނގިރޭސިބަހުންލިޔެފައިވާ ނޯޓުތަކުންކަމަށްވުމާއި، އަޅުގަނޑުގެ ހަނދާން ބަލިވަމުންދާތީ، އަވަހަށް މިފޮތްލިއުމަކީ އަޅުގަނޑުގެ ޤާބިލުކަންހުއްޓާ ކުރުން މުހިންމުކަމެއްކަމުގައި އަޅުގަނޑަށް ފެނުނީތީއެވެ. މިފޮތް އިނިގރޭސިބަހުންލިޔުމަކީ އެންމެއަވަހަށް އަދި ޙަޤީޤަތާވީހާސީދަލަށް ލިޔެވޭނެގޮތް ކަމުގައިވާތީވެސްމެއެވެ.</p>

  <p class="right">އިނގިރޭސިބަހުން މިފޮތް ޗާޕުކުރުމާއި ވިދިގެން އަޅުގަނޑުގެ ރަޙްމަތްތެރިންނާއި، އެކުގައިމަސައްކަތްކުރެއްވި ބޭފުޅުންނާއި އަދި އެތަކެއްދިވެހިން މިފޮތް ދިވެހިބަހަށް ތަރުޖަމާކުރުމަށް މަޝްވަރާދެއްވިއެވެ. އެފަރާތްތަކުން ދެކެވަޑައިގަތީ، މިފޮތަކީ ހުރިހާ ދިވެހިން ޝައުޤުވެރިވާނެ ފޮތެއްކަމުގައެވެ. އެފަރާތްތަކުން ތަކުރާރުކޮށް ބާރުއަޅުއްވައި ވިދާޅުވީ، އަޅުގަނޑު ޙިއްޞާވެފައި ނުވަތަ ބައިވެރިވެފައިވާ ހުރިހާ މުހިންމު ކަންތައްތަކަކީ، ކޮންމެދިވެއްސަކަށް ބެލޭނެ އަދި ދޭހަވާނެ އެއްޗެއްގެގޮތުގައި އޮތުމަކީ ވަރަށްމުހިންމު ކަމެއްކަމަށެވެ.</p>

  <p class="right">ބައެއް ބޭފުޅުން މިކަމަށް ޝައުޤުވެރިވެވަޑައިގަތްވަރުގެ ބޮޑުކަމުން، އެބޭފުޅުން އަމިއްލަފުޅަށް މިފޮތް ދިވެހިބަހަށް ތަރުޖަމާ ކުރެއްވުމަށް އެދިވަޑައިގަތެވެ. އަޅުގަނޑު މިކަމާއިމެދު ވަރަށްބޮޑަށްވިސްނުމަށްފަހު ނިންމީ އަޅުގަނޑު އަމިއްލަގޮތުން މިކަމައިގެން ކުރިއަށް ދިއުމަށެވެ.</p>

  <p class="right">ދިވެހިބަހުން ތަރުޖަމާކޮށްފައި މިވާގޮތަށް ފޮތްވިދާޅުވަމުން ގެންދަވާއިރު، މިފޮތުގައިވާ ކަންކަމަކީ ތަފާތު ގޮތްގޮތަށް ތަރުޖަމާކުރެވިދާނެ ކަންކަންކަމަށާއި، އަޅުގަނޑުގެ ވިސްނުމުގައިވާގޮތާއި ކަންކަން، އަޞްލު ހިނގާފައިވާގޮތާމެދު ތަފާތު ނަޒަރަކުން ބެލިދާނެ ކަންތައްތަކެވެ. އާޚިރުގައި، މިފޮތަކީ ދިވެހިރާއްޖެއަށް ވަރަށްމުހިންމު ސިޔާސީ އަދި ތާރީޚީ ކަންތައްތަކެއް ފޮތުގެޞަފްޙާތަކުގައި ހިމެނިފައިވާ ފޮތެކެވެ.</p>

  <p class="right">އަޅުގަނޑު ބޭނުންވީ ދިވެހިބަހުން ތަރުޖަމާކޮށްފައިވާގޮތާއި އިނގިރޭސިބަހުން ލިޔެފައިވާ ފޮތުގައިވާ ކަންކަމާއި ބެހޭ ގޮތުން ވީހާސީދަލަށް އަދި އެކަންކަމުގެ ހުރިހާކުލަވަރާއެއްގޮތަށް މީގައިހިމެނޭގޮތަށް އޮތުމަށެވެ. ދިވެހިބަހުން މިފޮތް ވިދާޅުވާ ބޭފުޅުންވެސް ފޮތް ވިދާޅުވަމުން ގެންދަވާއިރު، އަޅުގަނޑު މިދަންނަވަނީ ފުލޯކުވާހަކަތަކެއްނޫން ކަމަށާއި، ޙަޤީޤަތް ދެނެވަޑައިގަތުމުގެ ވިސްނުންފުޅު ގެންގުޅުއްވާނެކަމަށް އަޅުގަނޑު އުންމީދުކުރަމެވެ. މިފޮތް ވިދާޅުވާ ބޭފުޅުން މިފޮތުގައި ލިޔެފައިވާ އެއްޗެއް ރަނގަޅުކުރަންވެފައިވާކަމަށް ދެކިވަޑައިގަންނަވާނަމަ، އެކަމަކާއިގުޅިގެން މަޢުލޫމާތު ހުރި ކޮމެންޓްސް ފޮނުއްވައިދެއްވުމަކީ އަޅުގަނޑު އުފަލުން ޝުކުރާއިއެކު ޤަބޫލުކުރާނެ ކަމެކެވެ.</p>

  <p class="right"> </p>
</body>
</html>
