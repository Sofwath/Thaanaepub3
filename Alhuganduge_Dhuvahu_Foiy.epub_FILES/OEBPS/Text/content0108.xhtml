<?xml version="1.0" encoding="UTF-8"?>
<html xml:lang="dv" xmlns="http://www.w3.org/1999/xhtml">
<head dir="rtl">
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body dir="rtl" class="calibre">
  <h1 class="center" id="heading_id_107"></h1>

  <p class="right1">އަނެއްކާވެސް އަޅުގަނޑަށްކުރަންޖެހުނީ އެއަރލައިންއަކާބެހޭކަމެކެވެ. މިކަމަކީ އެމިރޭޓްސް އެއަރލައިންސްއާއި ސްރީލަންކަން އެއަރލައިންސްއާއި ގުޅޭކަމެކެވެ. (މިއީ އެމިރޭޓްސްއާ ގުޅުނުފަހުން އެއަރލަންކާއަށްދީފައިވާ އާނަމެވެ.) މިވާހަކަ މިލިޔަނީ ޓުއަރިޒަމްގެ ޞިނާޢަތަށް ކޮމަރޝަލްގޮތުން ޝައުޤުވެރިކަންއޮވެދާނެ ކަމަކަށްވާތީއެވެ.</p>

  <p class="right">2001 ވަނައަހަރުގެތެރޭގައި، އަޅުގަނޑު ސިންގަޕޫރުއޮފީހުގައި އިންދައި، ފޯނުކޮށްފާނެކަމަށް ހީނުކުރާމީހަކު އަޅުގަނޑަށްފޯނުކުރިއެވެ. އޭނާއަކީ ކުރިންއެމިރޭޓްސްއާއިއެކު މަސައްކަތްކުރި ސްރީލަންކަންގެ ޖެނެރަލްމެނެޖަރ މާރކެޓިންގ އެންޑް ކޮމިޔުނިކޭޝަން، ޗަންދްރާ ޑި.ސިލްވާއެވެ. ސްރީލަންކާގެ ސަލާމަތީ ކަންތައްތައްއޮތީ ވަރަށް ޔަޤީންކަމެއްނެތްގޮތުގައެވެ. ވަކިވެގަންނަންއުޅޭ ތަމަޅަޓައިގަރުން ވަރަށްޙަރަކާތްތެރިވެފައި ގިނަގިނައިން ޓެރެރިސްޓް ޙަމަލާތައް ދެމުންގެންދިޔައެވެ.</p>

  <p class="right">އޭނާ ތަޢާރަފްވުމަށްފަހު އަޅުގަނޑުގާތުގައިބުނީ، ވަރަށްބޮޑުކަމެއް ކޮށްދިނުމަށް އެދޭކަމަށެވެ. އެކޯލް ކުރުމަށް މެދުވެރިވެދާނެކަމުގެ ފަހަތުގައިވާ ބައެއްކަންކަން އަޅުގަނޑަށްވިސްނުނެވެ.</p>

  <p class="right">ޑި ސިލްވާކުރެން އަޅުގަނޑުއެހީ، އަޅުގަނޑަށް އެހީތެރިވެދެވޭނީ ކިހިނެއްތޯ ބެލުމަށްޓަކައި، އޭނާބޭނުންވަނީ ކޮންކަމެއްތޯއެވެ. އޭނާބުނީ އޭނާބޭނުންވަނީ ދިވެހިސަރުކާރުގެފަރާތުން ސްރީލަންކަންގެ ދެފްލައިޓް ހަފްތާއަކު ދެފަހަރު، ބޮޑެތި ދެތަންކަމުގައިވާ ލަންޑަންއަށާއި ޓޯކިޔޯއަށް މާލެއިން ސީދާދަތުރުކުރުމުގެ ހުއްދަދެއްވާތޯ ބަލައިދިނުމަށެވެ. އެހެންޢިބާރާތަކުންދަންނަވަނީނަމަ، ސްރީލަންކަންއިން ބޭނުންވަނީ "ފަސްވަނަ މިނިވަންކަމުގެޙައްޤުތައް" އެވެ. މިޙައްޤުތަކަކީ ޢާންމުކޮށް ސިވިލްއޭވިއޭޝަން އޮތޯރިޓީތަކުގެފަރާތުން "ވަރަށްމުހިންމު" ސަބަބުތަކަށްޓަކައިމެނުވީ ނުދޭއެއްޗެކެވެ.</p>

  <p class="right">ސްރީލަންކަން (ޔޫ.އެލް.) އަށް ޓޯކިޔޯއާއި ލަންޑަންއަކީ ވަރަށްމުހިންމު ދެތަނެވެ. ޓެރަރިސްޓް މަސްއަލަތަކާއިހެދި ކޮޅުނބުން މިތަންތަނަށް ސީދާދަތުރުކުރުންވަނީ ސްރީލަންކަންއަށް ވަރަށްއުނގަދޫކަމަކަށްވެފައެވެ. ރައްކާތެރިކަމާބެހޭ ސަބަބުތަކަށްޓަކައެވެ. ޑި.ސިލްވާ ހުރީ، މިކަމާއިހެދި ވަރަށްހާސްވު، އަވަސްއަރައިގެންފައިކަން އަޅުގަނޑަށްއެނގުނެވެ. އޭނާ އަޅުގަނޑުގާތުންއެދުނީ، ރައީސް މައުމޫނުއަރިހުން މިހުއްދަހޯދައިދިނުމަށެވެ.</p>

  <p class="right">އަޅުގަނޑު އޭނާގާތުގައިބުނީ، އެކަމަކީ އަޅުގަނޑުގެ ވާޖިބުތަކުގެދާއިރާގައި ހިމެނޭކަމެއްނޫންކަމަށެވެ. މިހެންކަމުގައިވީނަމަވެސް، އެއަރލައިންއިންއެދެނީ، ވަކިވެގަތުމަށް ކުރާހަނގުރާމައިގެސަބަބުން ޓެރަރިޒަމްއާއިހެދި މިދެތަނަށްދިއުމުގައި ސްރީލަންކަންއަށް ދިމާވެފައިވާ މަސްއަލަތައް ޙައްލުވަންދެން ކުރުމުއްދަތެއްގެތެރޭގައި ކުރާކަމެއްގެބަދަލުގައި، ދިގުމުއްދަތަކަށް ސީދާ ފްލައިޓްތައް ބާއްވާނެކަމުގެ ޔަޤީންކަންދީފިނަމަ، މިކަމުގައި އެހީތެރިވާން މަސައްކަތްކޮށްދޭނަންކަމަށް އަޅުގަނޑުބުނީމެވެ.</p>

  <p class="right">ސްރީލަންކަންގެ އެންމެމަތީފަރާތުން، ޔޫ.އެލް.އިން އެކަށީގެންވާ މުއްދަތަކަށް ސީދާފްލައިޓްތައް ބާއްވާނެކަން، އެންމެކުޑަމިނުން އަނގަބަހުންބުނުމަށް، އަޅުގަނޑުބޭނުންވިއެވެ. މީގެއިތުރަށް ކުރުމުއްދަތެއްގެ ނޯޓިސްދިނުމަށްފަހު ފްލައިޓްތައްހުއްޓުމަށް އެންގުމުގެޙައްޤު ދެބަސްވުމެއްނެތި ދިވެހިރާއްޖެއަށް އޮންނަންވާނެއެވެ. މިކަން މިގޮތަށްކޮށްފިނަމަ ރައީސް މައުމޫނު އަރިހުގައި މިމަސްއަލަނެގުމުގެ ފުރުޞަތު އަޅުގަނޑަށްއޮންނާނެއެވެ. ޑި ސިލްވާ މިކަން ކުރާނެކަމުގެ ޔަގީންކަން އަޅުގަނޑަށް ދިނެވެ.</p>

  <p class="right">އަޅުގަނޑު އެކަމާއިމެދުވިސްނީމެވެ. ދިވެހިރާއްޖޭގައި ދިގުދަތުރުކުރާނެ ފްލައިޓެއްނެތެވެ. އަދި ކައިރިމުސްތަޤްބަލެއްގައި އޮންނާނެހެނެއް ހިއެއްނުވެއެވެ. ޓޯކިޔޯއާއި ލަންޑަނުން ސީދާފްލައިޓް އަންނަންފެށުމަކީ ޓުއަރިޒަމްއަށްލިބޭނެ ވަރަށްބޮޑު ކުރިއެރުމެކެވެ. އަޅުގަނޑު ރައީސް މައުމޫންއަށް ފޯނުކޮށްފައި، ވެގެންއުޅޭގޮތް ދެންނެވުމަށްފަހު، ދެންނެވީ އެއަރލައިން ހިންގުމާބެހޭގޮތުގެދަށުން، މިހުއްދަދެއްވުމަށް އަޅުގަނޑަށްފެންނަކަމަށެވެ. ދިވެހިސަރުކާރަށް ބޭނުންވެއްޖެހިނދެއްގައި މިހުއްދަބާޠިލުކުރުމަކީ ދިވެހިރާއްޖެއަށްއޮންނަ ފުރިހަމަޙައްޤެއްގެގޮތުގައެވެ. ރައީސް މައުމޫން ފަސްވަނަ މިނިވަންކަމުގެ "އަގު" ފާހަގަކުރެއްވިއެވެ.</p>

  <p class="right">ދިވެހިރާއްޖެއަށް ލިބިގެންވާ އިސްތިޤްލާލީ ޙައްޤުތައް މިފުރުޞަތުގައި ބޭނުންކުރަން ފެންނަސަބަބުތައް ރައީސްމައުމޫނަށް އަޅުގަނޑު އޮޅުންފިލުވައިދިނީމެވެ. ދިވެހިރާއްޖެއަށްމިކަމުގެ ސަބަބުންލިބޭނެ ފައިދާތައް އަޅުގަނޑަށް ތަޞައްވަރުކުރެވެއެވެ. ރައީސް މައުމޫނު މިކަމާއެއްބަސްވެވަޑައިގެން، އެމް.އޯ.ޓީ.އަށާއި ޑީ.ސީ.އޭއާއި އެހެނިހެންތަންތަނަށް މިކަންކުރުމަށް އެންގެވިއެވެ. މިކަމުގެނަތީޖާއަކީ 26 އޯގަސްޓް 2001 ވަނައަހަރު ސްރީލަންކަންގެފަރާތުން މާލެ/ލަންޑަން އަދި މާލެ/ޓޯކިޔޯއަށް ސީދާ ފްލައިޓްތައް ބޭއްވުމެވެ. ޔޫ.އެލް.ގެ ފަރާތުން މިޚިދުމަތްފުޅާކޮށް، އަދި އަނގަބަހުން ވެފައިވާ ވަޢުދާއި އެއްގޮތަށް، މިނޯޓު އަޅުގަނޑުލިޔުމާއި (2010 ގައި) ހަމައަށް މިހާރުވެސް މިފްލައިޓްތައް ބާއްވަމުންގެންދެއެވެ. އެއީ:</p>

  <ol class="listnumbers">
    <li class="right2">މާލެ / ލަންޑަން / މާލެ</li>

    <li class="right2">މާލެ / ޓޯކިޔޯ (ނަރީޓާ) / މާލެ</li>
  </ol>

  <p class="right1">އަޅުގަނޑުގެގާތުން މަސްއަލަތައް ޙައްލުކޮށްދިނުމަށްއެދެވޭކަމަކީ ޙައިރާންވާކަމަކަށްވެދާނެއެވެ. ވަރަށްގިނަފަހަރު އެމަސްއަލަތަކަކީ އަޅުގަނޑުގެ ތަޖްރިބާއިން ބޭރުގައިވާ ކަންތައްތައްކަމުގައިވީނަމަވެހެވެ. މަސްއަލައަކާއިމެދު އާދައިގައި ކަންކުރަމުންދާގޮތަށް، ތަޖްރިބާއަށްވުރެބޮޑަށް ފޮތުގައިވާގޮތަށްބުރަވެ، އަދި އޮފިޝަލުންނާއި ބިޔުރޮކްރެޓުން، އަޅާނުލައި ކޮންމެގޮތެއް ވަރިހަމަވާން ދޫކޮށްލައިގެން ރާޅުނުއުފެދުމަށްޓަކައި އެމީހުންގެ ފަސޭހަވަޒީފާތަކުގައި ތިބޭތިބުމަކީ، ކުރިއެރުމަށް އެޅިދާނެހުރަހެކެވެ.</p>

  <p class="right">މިހެންވާތަން އަޅުގަނޑަށް ކިތަންމެފަހަރަކު ފެނިއްޖެއެވެ. އެއީ އަޅުގަނޑު އެކަމެއްގައި ޝާމިލްވެ، މަސްއަލަޙައްލުކުރުމަށް ނުވަތަ "ހުރިހާކަމެއް ހަމަޖައްސާމީހާ" އަށްވާ ހިސާބެވެ. މިފަދަކަންކަން ކުރުމަށް އެދިވަޑައިގަންނަވަނީ އަޅުގަނޑުގެ ޤައުމުގެރައީސްކަމަށްވުމުނޤ، އަޅުގަނޑަކަށް އެކަންނުކުރާނަމެކޭ ނުދެންނެވެއެވެ. އަޅުގަނޑު ކުރާކަންތައްތައް އެހެންމީހުންނަށް ނުކުރެވޭކަމީ، އަޅުގަނޑު ހިތާމަކުރާކަމެކެވެ. ޚާއްޞަކޮށް އަޅުގަނޑު ކުރާކަންކަން ކުރަންޖެހެނީ،ޔުނިވަރސިޓީއެއްގެ ފާސްނެތި އަޅުގަނޑުގެ ހިތްބުނާގޮތަށް ކަމަށްވާތީއެވެ.</p>

  <p class="right">ދިވެހިރާއްޖެ މިއަދުމިއޮތްހިސާބަށްގެނައި، އަޅުގަނޑުމެންގެޖީލުގައިއޮތް ޤައުމުކުރިއެރުވުމާއި ތަރައްޤީކުރުމުގެރޫޙު، މިޒަމާނުގެ ތަޢުލީމީ ޒުވާންޖީލުގައިނުވާކަމީ، އަޅުގަނޑު ހިތާމަކުރާކަމެކެވެ.</p>

  <p class="right">ޚިޔާލުތަކާއި މަޝްރޫޢުތައް ކޮމިޓީތަކުގައި ހުއްޓުންއަރައި، ގިނަފަހަރަށް ހުއްދަތައްހޯދާށާއި އެހެނިހެންކަމުގައި އުފުލަންޖެހޭއުނދަގޫތަކާއިހުރެ، އެޚިޔާލެއް ޙަޤީޤަތަކަށްހަދަންއުޅޭ މީހެއްގެ ހިތްވަރުއެލި ފޫހިވާގޮތްވެއެވެ.</p>

  <p class="right">ކުރިއެރުމަށްދިމާވާ އެހެންހުރަސްތައްވެސްހުރެއެވެ. މިސާލަކަށް، މީހުން ކަމެއްކުރުމައިގެން ކުރިއަށްދާނީ، އެމީހުންބޭނުންވާ، ޒާތީ ނުވަތަ އަމިއްލައެދުންތައް ފުއްދުމަށްފަހުއެވެ. އަޅުގަނޑުކުރާ ކޮންމެކަމެއްގައިވެސް ޒާތީ ނުވަތަ އަމިއްލައެދުމެއްވެއެވެ. އެއީ އަޅުގަނޑުކުރާކަމެއް އަޅުގަނޑުގެ ޤާބިލިއްޔަތުތަންދޭ އެންމެރަނގަޅަކަށްކުރުމާއި، އަޅުގަނޑު ގާތުގައި ކަމެއްކޮށްދިނުމަށް އެދޭފަރާތެއް ހިތްހަމަޖެހޭވަރަށް އެކަމެއްކޮށްދެވޭތޯ ބެލުމެވެ.</p>

  <p class="right">އެހެންކަމުން، ރައީސް މައުމޫނު، "ހުޅުމާލެ ތަރައްޤީކުރުމުގެ މަޝްރޫޢު" އާއި ޙަވާލުވުމަށްވިދާޅުވުންއެއީ، ވަރަށްބޮޑު ޖެހިލުންވާވަރުގެކަމެކެވެ. މިއީ މާލެއާއިކައިރީގައިވާފަޅެއްގެ ބިންހިއްކައި، މީހުންދިރިއުޅޭނެ ރަށެއް އެތާނގައިއުފެއްދުމަށްޓަކައި 17 އޮކްޓޯބަރ 1997 ގައި ފެށިމަޝްރޫއު، ހުއްޓުންއަރާފައިއޮންނަތާ އެތަކެއްއަހަރުވެއްޖެއެވެ. ކަމުގެ ބޮޑުކަމުން އަޅުގަނޑު ކުޑަކޮށް ޖެހިލުންވިނަމަވެސް އަޅުގަނޑަށްއަންގަވާ އެއްވެސް އެންގެވުމެއް އަނބުރާ ރައްދެއްނުކުރަމެވެ. އެހެންކަމުން އަޅުގަނޑު އެކަންކުރާނަންކަމުގައި ދެންނެވީމެވެ.</p>

  <p class="right"> </p>

  <div class="centered_image1">
    <img alt="" class="center3" src="../Images/Picture_38.png" />

    <p class="caption">ރައީސުލްޖުމްހޫރިއްޔާ މައުމޫން ޢަބްދުލް ޤައްޔޫމް ހުޅުމާލެ ތަރައްޤީކުރުމުގެ މަޝްރޫޢު ފަށްޓަވައިދެއްވަނީ (ފޮޓޯ: ހަވީރުނޫސް)</p>
  </div>

  <p class="right1"> </p>

  <p class="right">އަޅުގަނޑަށް ކަމާއިބެހޭ ލިޔުންތައް ލިބުނެވެ. އެމަޝްރޫޢޫ ހިންގުމަށްޙަވާލުވެފައިވާ ހައުސިންގ ބޯޑުގެ އޮފިޝަލުންނާއި ބައްދަލުކުރީމެވެ. ހުޅުމާލެ ތަރައްޤީކުރުމަށްޓަކައި، ހުޅުލެއާއި ފަރުކޮޅުފުށީގެފަޅު ހިއްކުމުގެ މަޝްރޫއު އިފްތިތާޙްކޮށްދެއްވާފައިވަނީ، 16 އޮކްޓޯބަރ 1997 ގައި ރައީސުލްޖުމްހޫރިއްޔާ މައުމޫން ޢަބްދުލް ޤައްޔޫމެވެ. ހުޅުމާލެ ޑިވެލޮޕްމަންޓް ޔުނިޓުން މަޢުލޫމާތުދިންގޮތުގައި، މިއީ ދިވެހިރާއްޖޭގައި ކުރަންފެށި އެންމެބޮޑު އަދި އުނދަގޫ، ބިންހިއްކައިގެން ރަށެއްތަރައްޤީކުރުމުގެމަޝްރޫޢެވެ. މާލެއާއި 1.3 ކިލޯމީޓަރ ދުރުގައި މިވާރަށް ތަރައްޤީކުރުންވަނީ ދެފިޔަވައްސަކަށް ބަހާލާފައެވެ.</p>

  <div class="centered_image1"><img alt="" class="center3" src="../Images/Picture_39.png" /></div>

  <p class="center1"></p>

  <p class="right">މިއީ ހުޅުމާލެހިއްކުމަށް ފަރުމާކުރި ފުރަތަމަކޮންސެޕްޓްއެވެ. މިއަށް ކޮންމެވެސްބަދަލެއް އައިސްފައިވުންއެކަށީގެންވެއެވެ. އަޅުގަނޑަށް އެނގިފައިވާގޮތުގައި، ބައެއްގޭގެ ޢިމާރަތްކޮށް މީހުންއުޅެން ފަށާފައިވެއެވެ.</p>

  <p class="right">ފަހުން އަޅުގަނޑަށްފެނުނީ، މިހާރު ކަންތައްތައް އެހުރިގޮތުން "އަވަސް މަގަކުން" ނިންމަންޖެހިފައިވާ މިފަދަ ބޮޑުމަޝްރޫޢެއް ނުހިންގޭނެކަމަށެވެ.</p>

  <p class="right">އަޅުގަނޑު ރައީސް މައުމޫން އަރިހުދެންނެވީ، ހުޅުމާލެ ތަރައްޤީކުރުމުގެ މަޝްރޫޢު، ހައުސިންގ ބޯޑުގެދަށުންވަކިކުރައްވައި، ރައީސުލްޖުމްހޫރިއްޔާގެ އޮފީހުގެދަށަށްގެންނަވައި، އެތަނަކީ މިނިވަން އަދި ހަމައެކަނިއެމަޝްރޫޢުގެ ކަންތައްތަކަށް އޮތްތަނެއްކަމަށް ހައްދަވަންޖެހޭކަމުގައެވެ. މިތަނާއި ޙަވާލުވެހުންނަ އޮފިސަރ އިން ޗާރޖްއަކީ، ސީދާ ރައީސުލްޖުމްހޫރިއްޔާގެ އޮފީހަށް ރިޕޯރޓްކުރާފަރާތެއްކަމުގައި ވާންޖެހޭނެކަމަށެވެ.</p>

  <p class="right"> </p>

  <div class="centered_image1"><img alt="" class="center3" src="../Images/Picture_40.png" /></div>

  <div class="centered_image1">
    <img alt="" class="center3" src="../Images/Picture_41.png" />

    <p class="caption">ހުޅުމާލޭގައި އިމާރާތްކޮށްފައިވާ ފްލެޓްތަކެއް. (ފޮޓޯ: ހަވީރުނޫސް)</p>
  </div>

  <p class="center1"></p>

  <p class="right">ރައީސް މިކަމަށް އެއްބަސްވެވަޑައިގެން، މިތަނުގެ އޮފިސަރ އިން ޗާރޖްއަކަށް ހަމަޖައްސާނީކާކުތޯ އެއްސެވިއެވެ. އަޅުގަނޑު ޖަވާބުގައިދެންނެވީ "ތައުލީމީ ފެންވަރުހުރި، ދިވެހިރާއްޖޭގައި މަސައްކަތްކުރުމުގެ ތަޖްރިބާލިބިފައިވާ ދިވެހިއާރކިޓެކްޓްއެއް" ކަމުގައެވެ. އަޅުގަނޑުވަނީ އެމީހަކު އެކަށައަޅާފައެވެ. އެއީ މަޢުރޫފް ޖަމީލްއެވެ. ރައީސް މައުމޫންވިދާޅުވީ އޭނާއާއިވާހަކަދައްކައި އެކަމާއި ޙަވާލުވެވަޑައިގެންފާނެތޯއަހާށެވެ. މަޢުރޫފް އޭރުހުންނެވީ މިނިސްޓްރީ އޮފް ކޮންސްޓްރަކްޝަންސް އެންޑް ޕަބްލިކް ވަރކްސްގެ ޗީފް އާރކިޓެކްޓްއަށެވެ. އޭނާ އަދާކުރައްވަންޖެހޭ ވާޖިބުތަކުގެތެރޭގައި، ސަރުކާރާއި އަމިއްލަ ތަންތަނުގެ ޢިމާރާތްކުރުމުގެ ހުއްދަދޫކުރެއްވުން ހިމެނެއެވެ.</p>

  <p class="right"> </p>

  <div class="centered_image1">
    <img alt="" class="center3" src="../Images/Picture_42.png" />

    <p class="caption">ހުޅުމާލޭ މަތިންނަގާފައިވާ ފޮޓޯއެއް.</p>
  </div>

  <p class="right1"> </p>

  <p class="right">އަޅުގަނޑު މަޢުރޫފް ޖަމީލްއާއި ފޯނުންގުޅައި ބައްދަލުވުމެއްބޭއްވީމެވެ. ކަން ވެގެންއުޅޭގޮތް އޭނާގެއަރިހުދެންނެވީމެވެ. އަޅުގަނޑު ދެންނެވީ "މިވަޒީފާއަކީ ސީރިއަސް ޗެލެންޖެކެވެ. ހަމައެއާއިއެކު ފުރަތަމަކޮޅުގައި މަޢުރޫފްގެ ހުރިހާވަޤުތެއް ހޭދަކުރައްވަންޖެހޭނީ މިކަމުގައެވެ."</p>

  <p class="right">މަޢުރޫފްގެ ވާހަކަފުޅު ވަރަށްސީދަލެވެ. އޭނާވިދާޅުވީ އޭނާގެ ހުރިހާވަޤުތެއް އެއްވެސް މަޝްރޫއަކަށްނުދެއްވޭނެކަމަށެވެ. ސަރުކާރުގެވަޒީފާގައި އޭނާމަސައްކަތްކުރައްވަން ޖެހިވަޑައިގަންނަވަނީ ހެނދުނު ހަތްގަޑިބައިން ފެށިގެން މެންދުރުފަހު ދޭއްޖަހަންދެނެވެ. މީގެ އިތުރުގަޑީގައި އޭނާ މަސައްކަތްކުރައްވަނީ، އޭނާގެ ބައިވެރީންނާއިއެކު އުފައްދަވާފައިވާ ކުންފުނީގައެވެ. އޭނާގެ އަމިއްލަމަސައްކަތުގައި ހިމެނެނީ ޢިމާރާތް ފަރުމާކުރުމާއި، ޢިމާރާތްކުރުމާއި އަދި ޢިމާރާތްކުރަމުންގެންދާތަންތަން ސުޕަރވައިޒްކުރެއްވުމެވެ.</p>

  <p class="right">އޭނާ މިކަމުގައި ކާމިޔާބުހޯއްދަވާފައިވެއެވެ. މަހެއްގެމައްޗަށް 3،000 ޑޮލަރު މިކުންފުނިން ލިބަވަޑައިގަންނަވާނެކަމަށް ލަފާކުރައްވައެވެ. ސަރުކާރުގެ މުސާރަ ވަރަށްކުޑައެވެ. އެހެންކަމަށް ވުމާއިއެކު، ހަމައެކަނި ސަރުކާރުގެ މަޝްރޫޢަކުން ލިބިވަޑައިގަންނަވާ މުސާރައަކުން ނުއުޅުއްވޭނެއެވެ. އޭނާ ތިންއަހަރުދުވަހު މާލޭގައި އުޅުއްވުމަށްފަހު، ބޭރުގެ ވަޒީފާއެއްހޯއްދެވުމަށް ނިންމަވާފައިވެއެވެ. އާލާސްކަންފުޅާ އުޅުއްވާ ދަރިކަލަކު ހުންނެވުމާއެކުގައެވެ. ފައިސާގެގޮތުން ކޮންމެވެސް ވަރަކަށް އެހީތެރިވެދެވިދާނެކަމުގައި އަޅުގަނޑުދެންނެވީމެވެ. ދިވެހިސަރުކާރުން މިކަމަކީ ޚާއްޞަމަސައްކަތެއްކަމުގައިބައްލަވާނެއެވެ. މިހެންދެންނެވުމުން މިކަމަށް ވަރަށްޝައުޤުވެރިވެވަޑައިގެން، މި ޗެލެންޖްއާއި ޙަވާލުވެވަޑައިގަތުމަށް ތައްޔާރަށްހުންނެވިކަމަށް ވިދާޅުވިއެވެ.</p>

  <p class="right">ރައީސް މައުމޫންއަރިހުގައި މިމަޝްވަރާގެވާހަކަ ދެންނެވީމެވެ. އެމަނިކުފާނުވިދާޅުވީ، މިމަސްއަލައަކީ ކޮންމެދުވަހަކު ކުރިމަތިވާ މަސްއަލައެއްކަމަށެވެ. ސަރުކާރުގެ ސްކޮލަރޝިޕްތަކުގައި ދަރިވަރުން ރާއްޖެއިންބޭރަށް ކިޔަވަންފޮނުވާއިރު، އެކުދިން ކިޔަވައިގެންއައިސް ފަސްއަހަރދުވަހުގެމުއްދަތަށް ދިވެހިސަރުކާރަށް ޚިދުމަތްކުރަން ބޮންޑެއްގައި ސޮއިކުރެއެވެ. ކިޔަވައިނިމިގެން އަންނައިރު، ސަރުކާރުގެ މުސާރަތައް ވަރަށްކުޑަކަން އެކުދިންނަށްދޭހަވެއެވެ.</p>

  <p class="right">އަޅުގަނޑު މައުމޫންއަށް މަޝްވަރާއެރުވީ މިޖުމްލަތަކުންނެވެ. "މިކަމަކީ ތަރައްޤީވަމުންއަންނަ ހުރިހާޤައުމަކަށް، ސިންގަޕޫރަށްވެސް، ކުރިމަތިވަމުންއަންނަ ކަމެކެވެ. ބޭރުން ކިޔަވައިގެން އަންނަދަރިވަރުންގެ އުންމީދުތައް ސަރުކާރުން ދަނެގަނެ، އެކުދިންނަށް ދިރިއުޅުމުގެ ޚަރަދުތައް ބެލެހެއްޓޭނެވަރުގެ މުސާރައެއްދޭންޖެހެއެވެ. އެއިރުން އެކުދިންނަށް ރަނގަޅުދިރިއުޅުމެއް އާރާސްތުކުރެވި އަދިފަހަށް ކޮންމެވެސްމިންވަރެއް ރައްކާކުރެވޭނެވެސްމެއެވެ. ބަދަލުގައި މަސައްކަތްތެރިކަންއިތުރުވެ، ވަފާތެރިކަމާއިއެކު ސަރުކާރަށް ޚިދުމަތްކުރާނެބަޔަކު ލިބޭނެއެވެ. މިހެންހެދުމުން ތަމްރީނުވެފައިވާ ދިވެހިން ބޭރުޤައުމުތަކުގެ ވަޒީފާހޯދާމިންވަރު ކުޑަކުރެވޭނެއެވެ".</p>

  <p class="right">މިއީ ދިގުމުއްދަތެއްގައި ކުރެވޭނެކަމެކެވެ. މިކަންކުރުމުގެ ސިޔާސަތުތަކާމެދު އެއްބަސްވެ، ކަނޑައަޅަންޖެހޭނެއެވެ.</p>

  <p class="right">އޮފިސަރ އިން ޗާރޖްއަކަށް މަޢުރޫފް ޢައްޔަންކުރުމަށް މައުމޫން އެއްބަސްވެވަޑައިގެން، ރައިސުލްޖުމްހޫރިއްޔާގެ އޮފީހުގެދަށުގައި، އާޑިޕާރޓްމަންޓެއް އުފެއްދެވިއެވެ. މިތަނުގެނަމަކީ "ހުޅުމާލެ ހައުސިންގ އެންޑް ޑިވެލޮޕްމަންޓް ޔުނިޓް" (އެޗް.ޑީ.ޔޫ.) އެވެ. ޔުނިޓް ރަނގަޅަށްހިންގުމަށްޓަކައި މަޢުރޫފް ބޭނުންފުޅު އެހީތެރިން ހޮއްވެވުމަށްދެންނެވުނެވެ. މިކަން ވަރަށްއަވަހަށް އޭނާކުރައްވައި، ރަނގަޅު ވަފާތެރި ޓީމެއް މިބޮޑުމަސައްކަތްކުރުމަށް ހަމަޖެހުނެވެ.</p>

  <p class="right">އަޅުގަނޑުގެ ދެވަނަފިޔަވަޅަކަށްވީ، މިހާހިސާބަށްއައިއިރު ކުރެވިފައިއޮތީ ކިހާމަސައްކަތެއްތޯ ބެލުމެވެ. އަޅުގަނޑު ހައުސިންގ ބޯޑުން ދިން ލިޔުންތައްބެލިއިރު، އޭގައިވަނީ ހިއްކަން ކަނޑައަޅާފައިވާ ފަރުގެސަރަހައްދަށް "ހުޅުމާލެ" ކިޔުމަށެވެ. ތިމާވެށި އެސެސްމަންޓް ދިރާސާއޮތީ ވަކިވަރަކަށް ކޮށްފައެވެ. މިކަންކުރީ، ކުރިން އަޅުގަނޑު ގުޅާފައިވާބައެއްކަމުގައިވާ، ބިނީ ބްލެކް އެން ވީޗްއެވެ. ޖިއޯ ޓެކްނިކަލް މަސައްކަތުގެ އެންމެކުޑަމިންވަރުވަނީ ކޮށްފައެވެ.</p>

  <p class="right">ވާރލްޑް ބޭންކް، އޭޝިއަން ޑިވެލޮޕްމަންޓް ބޭންކްއާއި އެހެނިހެން އޭޖަންސީތަކުގެފަރާތުން އޮންނަ ބައިނަލްއަޤްވާމީ އެއްބަސްވުމާއި އެއްގޮތްވާގޮތުގެމަތިން، ޓެންޑަރއަށްހުށަހަޅައި އަދި ލިބިފައިވެއެވެ. އަޅުގަނޑު އެލިޔުންތައް ބަލަމުންދިޔައިރު، އަގުތަކާއިމެދު ކަންބޮޑުވިއެވެ. އަޅުގަނޑު އެޓަރނީޖެނެރަލްއާއި ބައްދަލުވުމެއްބޭއްވީމެވެ. އެމަނިކުފާނުވިދާޅުވީ "އަގާ ބެހޭގޮތުން އެއްވެސް ކޮމަރޝަލް މަޝްވަރާއެއް ނުކުރެވޭނެކަމުގައެވެ. ސާފުކުރެވޭނީ ހަމައެކަނި ޓެކްނިކަލް މަޢުލޫމާތު ކަމުގައެވެ."</p>

  <p class="right">ލިބުނު ޓެންޑަރތަކުގެ އަގުތައްހުރީ، ވަރަށްމަތިކޮށްކަން އަޅުގަނޑަށްސާފުވިއެވެ. މީގެސަބަބަކީ، ޓެންޑަރަށްހުށަހަޅާއިރު ދޭމަޢުލޫމާތު ވާދަވެރި ޓެންޑަރަށް މަދުކަމެވެ. މިޓެންޑަރތައްބެލުމަށް ކެބިނެޓް ސަބް ކޮމިޓީއެއް އެކަށައެޅުނެވެ. މިކޮމިޓީގެ ރިއާސަތު ބެލެހެއްޓެވީ ރައީސް މައުމޫނެވެ. އަޅުގަނޑު ކަންބޮޑުވާ މަސްއަލަތައް ކޮމިޓީއަށްހުށަހަޅައި ދެންނެވީ "އަގާއިމެދު މަޝްވަރާނުކުރެވޭނެތީ ހެދެން އޮތގޮތަކީ ޓެންޑަރތައް ބާޠިލުކުރުމެވެ". މިގޮތް ޚިޔާރުކުރުމަށް ކޮމިޓީއިން އެއްބަސްވެވަޑައިގަތެވެ.</p>

  <p class="right">އަޅުގަނޑު ދެންހުށަހެޅީ، ޓެންޑަރ ހުށަހަޅާފައިވާ ފަސްފަރާތާއި ވަކިވަކިން ބައްދަލުކުރުމަށެވެ. މިކަމަށް ކޮމިޓީގެ ބައެއްމެންބަރުން އިންކާރުކުރެއްވިއެވެ. އެބޭފުޅުންވިދާޅުވީ މިއީވަރަށްގިނަޢަދަދެއްގެ ފައިސާހިމެނޭ ކޮންޓްރެކްޓް އަކަށްވާތީ، މިކަންކުރަންވާނީ ޒިންމާދާރު އަދި ސާފުކޮށް ފެންނަންއޮންނަގޮތަކަށްކަމަށެވެ. މިކަމާ އަޅުގަނޑު ނުޤަބޫލެއްނުވަމެވެ. އެއީ އަޅުގަނޑު ކުރާހުރިހާކަމެއްވެސް އޮންނާނީ ވަރަށްހާމައަށް ފެންނަންކަމުގައިވާތީއެވެ. އަޅުގަނޑު ދެންނެވީ އެބޭފުޅުންގެ ލަނޑުދަނޑި ޙާޞިލްކުރެއްވޭނީ މަޝްވަރާކުރާޓީމަށް، ރައީސް ދެމެންބަރުން ނުވަތަ ތިންމެންބަރުން ޢައްޔަންކުރައްވައިގެން ކަމުގައެވެ.</p>

  <p class="right">ބައްދަލުވުން ބާއްވާތަނުގައި ރައްކައުތެރިކަމުގެއިންތިޒާމް ވަރުގަދައަށްހަމަޖެހިފައި އޮންނަންވާނެކަމުގައި އަޅުގަނޑު ދެންނެވީމެވެ. އެއީކޮމިޓީ މެންބަރުންނަށާއި، މުވައްޒަފުންނަށާއި، އަދި ޓެންޑަރ ހުށަހަޅާފަރާތްތަކަށް ބައްދަލުކުރުމުގެ ފުރުޞަތުނުދިނުމަށެވެ. އެބައެއްގެ ޓެންޑަރހުށަހެޅުމުގެކުރިން ބައްދަލުކޮށް، ބަދަލެއްގެނައުންފަދަކަމެއް ހިނގިޔަނުދިނުމައްޓަކައެވެ. މީގެއިތުރަށް ރައްޔިތުންގެމަޖްލިސް ނުވަތަ އެހެންތަނެއްގައި ދެއްކެވުމަށްޓަކައި މިބައްދަލުވުންތައް ރެކޯޑުކުރެއްވިދާނެކަމަށް އަޅުގަނޑުދެންނެވީމެވެ.</p>

  <p class="right">މިހެން އަޅުގަނޑު ދެންނެވުމުން، ރައީސް މައުމޫން ހިނިފުޅުވަޑުވާފައިވިދާޅުވީ އެމަނިކުފާނުގެ ކެބިނެޓް މިނިސްޓަރުންނަށް އިތުބާރުކުރައްވާކަމަށެވެ. އެމަނިކުފާނު އަޅުގަނޑުގާތުގައިވިދާޅުވީ މަޝްވަރާތަކުގެ އިސްމީހަކަށްހުރެ މަޝްވަރާތައް ކުރިއަށްގެންދިއުމަށެވެ. އަޅުގަނޑު މިކަންކުރިއަށްގެންދާނެކަމަށާއި، އެމަނިކުފާނުގެ ކެބިނެޓްގެ އެންމެސީނިއަރ ދެމިނިސްޓަރުން ކޮންޓްރެކްޓަރުންނާއިއެކު ކުރިއަށްގެންދާ މަޝްވާރާތަކުގައި ތިއްބެވުމަށް ހަމަޖައްސަވައިދެއްވުމަށް އަޅުގަނޑުއެދުނީމެވެ.</p>

  <p class="right">ބައްދަލުވުން ކުރިއަށްގެންދިޔައީ، ނަސަންދުރަ ޕެލެސް ހޮޓަލުގައެވެ. އެބައްދަލުވުމުގައި ދެސީނިއަރ މިނިސްޓަރުން، ޢުމަރު ޒާހިރުއާއި ޢަބްދުﷲ ޖަމީލު ތިއްބެވިއެވެ. ޓެންޑަރ ހުށަހަޅާފައިވާ ފަރާތްތަކާއި ވަކިވަކިން ބައްދަލުކޮށް ދެކެވުނުވާހަކައިގެ ހުރިހާޕޮއިންޓަކަށްބެލީމެވެ. މިހުރިހާކަމެއް ބެލުމަށްފަހު ނިންމީ، އިންޓަރނެޝަނަލް ޕޯރޓް އެންޖިނިއަރިންގ އެންޑް މެނެޖްމަންޓް (އައި.ޕީ.އީ.އެމް.) އާއި ޑްރެޖިންގ އިންޓަރނެޝަނަލް ( ޑީ.އައި.) ގުޅިގެން އުފައްދާފައިވާ ކޮންސޯރޓިއަމްގެ ޓެންޑަރަކީ އެންމެރަނގަޅު ޓެންޑަރކަމުގައެވެ.</p>

  <p class="right">އެމީހުން ހުށަހަޅައިފައިވަނީ، ބެލްޖިއަމް ސްޓޭޓް އޮތޯރިޓީގެފަރާތުން 3،598،595 ޔޫރޯގެ އިންޓެރެސްޓްހިލޭ ލޯނެއް ދިނުމަށެވެ. ލޯނުގެމުއްދަތަކީ 30 އަހަރުކަމުގައްޔާއި ލޯނުދައްކަންޖެހޭނީ 10 އަހަރުގެފަހުން ކަމުގައި (މޮރެޓޯރިއަމް) އާއި މުޅިލޯނު، ބާކީއޮތް 20 އަހަރުގެތެރޭގައި ދައްކަންޖެހޭނެކަމަށް ހުށަހަޅާފައިވެއެވެ.</p>

  <p class="right">ދިވެހިސަރުކާރުގެއަތުގައި ކުރިއަށްދެއްކުމަށް ފައިސާނެތްކަމުގައި އަޅުގަނޑު އައި.ޕީ.އީ.އެމް./ ޑީ.އައި.ޖޮއިންޓް ވެންޗަރއަށް މައުލޫމާތު ދިނީމެވެ. ފަންޑްކުރަން ހަމަޖެހިފައިވަނީ ޔޫރަޕިއަން ޔޫނިއަންގެ އެކްސްޕޯރޓް ކްރެޑިޓުން ކަމުގައިވާތީ، ލޯނުނަގާފަރާތުން ކުރިއަށް 15 އިންސައްތަ ދެއްކުމަކީ އުޞޫލެއްގެގޮތުން ކަންކުރާގޮތެވެ. ދިވެހިސަރުކާރަކަށް ކުރިއަކަށް އެފައިސާ ދެއްކޭކަށްނެތެވެ. އަޅުގަނޑު އެމީހުންނަށް ހުށަހެޅީ އައި.ޕީ.އީ.އެމް./ އައި.ޑީ.އަކީ ވަރަށްބޮޑު ކުންފުންޏެއްކަމުގައިވާތީ، އެމީހުން ކުންފުނީގެ އެތެރެއިން ލޯނެއްހަމަޖައްސައި، އެކްސްޕޯރޓް ކްރެޑިޓްގެ އެޑްވާންސްދެއްކުމަށެވެ.</p>

  <p class="right">އެކަމާ އެމީހުންދެކޮޅުހެދުމަކީ އަޅުގަނޑު ޙައިރާންވީކަމެއްނޫނެވެ. އެމީހުންބުނީ، 15 އިންސައްތަ ކުރިއަށްދެއްކުމަކީ އީ.ސީ.ގެ ޤަވާޢިދުތައް މަޖްބޫރުކުރާކަމެއްކަމަށެވެ. އަޅުގަނޑު އެމީހުންގެ ގާތުގައިބުނީ، މުޅިލޯނު ހޯދުމަށްޓަކައި މިފަދައެޑްވާންސެއް ދެއްކުމުގެ ފުދުންތެރިކަން / ވަޞީލަތްތައް އެމީހުންގެއަތުގައި އެބަހުރިކަމަށެވެ. އަޅުގަނޑުބުނީ އެކްސްޕޯރޓް ކްރެޑިޓްގެ ފަންޑް ބޭނުންކުރުމުގައި ދިވެހިސަރުކާރުގެ އެއްވެސްބާރެއްއޮވެގެން ނުވާނެކަމުގައެވެ.</p>

  <p class="right">ބޭންކްގެފަރާތުން ފައިސާދައްކާނީ އެގްރީމަންޓްގައި ބަޔާންކޮށްފައިވާފަދައިން، ދެފަރާތުންއެއްބަސްވެ ޢައްޔަންކޮށްފައިވާ އިންޖިނޭރަކު "މަސައްކަތް ނިންމި" ކަމުގެ ސެޓްފިކެޓްހުށަހެޅުމުން ސީދާކޮންޓްރެކްޓަރއަށެވެ.</p>

  <p class="right">އެންމެފަހުން އައި.ޕީ.އީ.އެމް./ ޑީ.އައި.އިން މިހުށަހެޅުމަށް އެއްބަސްވެއްޖެއެވެ. ދެފަރާތަށްމެ މަންފާކުރާނީ މިގޮތަށް ކަންކުރުމުންކަމަށްވާތީއެވެ. މިހާހިސާބުން މަޝްވަރާތައްކޮށް ނިމުނީއެވެ. ކޮންސޯރޓިއަމްއާއި ދިވެހިސަރުކަރާއި ބެލްޖިއަންއޮތޯރިޓީއާއި ދޭތެރޭގެ ލިޔެކިއެޔުންތައް ނިންމުމަށް ވަގުތުތަކެއް ހޭދަވިއެވެ.</p>

  <p class="right">ޑްރެޖަރަކީ ބާރުގަދައެއްޗަކަށްނުވެއްޖެނަމަ، ގާހުންނަ ތަންތަން ޑްރެޖްކުރުމަކީ ބައެއްފަހަރު އުނދަގޫކަމަކަށްވާތީ، ބޮޑު ކަޓަރސަކްޝަން ޑްރެޖަރއެއް ބޭނުންކުރަންޖެހިދާނެކަމުގައި އަޅުގަނޑު ކޮންޓްރެކްޓަރުންގެގާތުގައި ބުނީމެވެ. މިހެންބުނުމުގެ މައިގަނޑު ސަބަބަކީ، ދިވެހިސަރުކާރުގެފަރާތުން ކުރައްވާފައިވާ ޖިއޯ ޓެކްނިކަލް ދިރާސާއަކީ، އެންމެކުޑަމިންވަރަށް ކުރައްވާފައިވާ ދިރާސާއެއްކަމުގައިވީތީއެވެ. ސާމްޕަލް ނަގާފައިވަނީ ދެއިންޗީގެ ކޯރ ޑްރިލްއަކުންނެވެ. މިއީ އެތާނގައިހުރިއެއްޗަކާއި، އޭގެ ހަރުކަމާއި އަދި އެހެނިހެންކަންކަމުގެ ޙަޤީޤީ ތަޞައްވުރެއްލިބުމަށް ފުދޭވަރެއްގެ އެއްޗެއްނޫނެވެ.</p>

  <p class="right">ޑްރެޖިންގ ކޮންޓްރެކްޓްގައި ބަޔާންކޮށްފައިވާ، ބީ ނުވަތަ ސީ ގްރޭޑްގެ ހަރުކަންހުރިތަކެއްޗާއި ދިމާވެއްޖެނަމަ، ކޮންޓްރެކްޓަރުން އަޅުގަނޑުމެންގެ "ހަން ދަމާލާނެ" ކަން އަޅުގަނޑަށްއެނގެއެވެ. އެމީހުން ބޭނުންކުރީ އެމެޒޯން ކިޔާ ޑްރެޖަރެކެވެ. މިޑްރެޖަރަކީ ވަރަށްބޮޑު ޑްރެޖަރަކަށްވާތީ، މެޓީރިއަލަށް ބަދަލުއައިކަމުގައިވީނަމަވެސް، ކޮންޓްރެކްޓްގައި ބަޔާންކޮށްފައިވާ އަގުތައްއިތުރުވުމުގެ މަސްއަލަތައް ކުރިމަތިނުވާނެކަމުގެ ޔަޤީންކަން އަޅުގަނޑަށްއޮތެވެ.</p>

  <p class="right">އައި.ޕީ.އީ.އެމް./ ޑީ.އައި. ކޮންސޯރޓިއަމްގެ މަސައްކަތްފެށުނީ 14 ޖެނުއަރީ 2002 ގައެވެ. މަސައްކަތް ވަރަށްރަނގަޅަށް ކުރިއަށްދިޔައެވެ. 2002 ވަނައަހަރުގެ މާރޗްމަހު އަޅުގަނޑު މާލެއަށްދިޔަތަނާ އަޅުގަނޑުގެ މުޅިޙަޔާތުގައި އެންމެބޮޑަށްބިރުގަތުމަށްދިމާވި ޚަބަރު، މަޢުރޫފް ޖަމީލްދެއްވިއެވެ. އޭނާވިދާޅުވީ ކޮންޓްރެކްޓަރުންގެ މަންދޫބު ސްޓެއިން، އެތާނގައި ގްރޭޑް ބީ އާއި ސީ އަދި އެއަށްވުރެމަތީގެ ހަރުތަކެތި ހުރިކަމުގެ އިންޒާރުދީފިކަމުގައެވެ.</p>

  <p class="right">އަޅުގަނޑު ވަގުތުން މަޢުރޫފްގެ އޮފީހަށްގޮސް، ސްޓެއިންއާއި ބައްދަލުކުރުމަށްއެދުނީމެވެ. ކޮނެގެން ނަގާފައިވާ ތަކެތީގެސާމްޕްލް - ވެއްޔާއި އަކިރިއަށްވުރެ ހަރުކަމުގައިބުނާ – އެއްޗެއްހިފައިގެން އެބައްދަލުވުމަށްއައުމަށް އޭނާގާތުގައި ބުނެވުނެވެ. އޭނާބުނާއެއްޗެއްގެ ހެކިދެއްކުމަށްޓަކައިއައީ، ދެފޫޓު ދިގުމިނުގެ ކޮނެގެންނަގާފައިވާ ދެސާމްޕަލް ހިފައިގެންނެވެ.</p>

  <p class="right">އަޅުގަނޑުގެ ހަމަލޮލަށްފެނުނުގޮތުގައި މިއީ ވެއްޔަށްވުރެބޮޑަށް ކިސަޑެވެ. އަޅުގަނޑު ގަދައަޅައިބުނީ، މިސާމްޕަލްތައް އަޅުގަނޑާއި ޙަވާލުކުރުމަށެވެ. ސިންގަޕޫރަށްގެންގޮސް ޓެސްޓްކުރުމަށްޓަކައެވެ. އޭނާ މިކަންކުރުމުން ބަރީއަވުމަށް މަސައްކަތްކުރިނަމަވެސް، އަޅުގަނޑާ ޙަވާލުކުރުމަށް އޭނާއެއްބަސްކުރެވުނެވެ. މިހާހިސާބުން، ތުހުމަތުކޮށްފައިވާކަމާއި ދެކޮޅުހަދައި، ރަސްމީ ލިޔުމެއް އެމީހުނަށްހުށަހެޅީމެވެ. ސިންގަޕޫރުގެނަތީޖާ ލިބުމާއިހަމައަށެވެ.</p>

  <p class="right">އަޅުގަނޑުގެފޮށީގައި އެސާމްޕްލް ސިންގަޕޫރަށްގެންދިޔައީމެވެ. ޓެސްޓްކުރުމަށްޓަކައި ސިސިރ ލެބޯރެޓަރީއާއި ސާމްޕްލްޙަވާލުކުރީމެވެ. އަޅުގަނޑުބޭނުންވީ މީގައިވެއްޔަށްވުރެ ހަރުއެއްޗެއްހުރިތޯ ބެލުމަށެވެ.</p>

  <p class="right">ލެބޯރެޓަރީއިންބުނީ، ފުރިހަމަ ޓެސްޓްއެއްކުރުމަށްޓަކައި މިސާމްޕްލް މާމަދުކަމަށެވެ. އަޅުގަނޑުގެ އިންޖިނޭރު އެރޭއޮތް ފްލައިޓުން މާލެއަށްފޮނުވީ އިތުރުސާމްޕްލްކޮޅެއްއެއްކޮށް، ޓެސްޓްކުރުމަށް ގެނައުމަށްއަންގާފައެވެ. މިކަންކުރެވުނެވެ. ސިސިރ ލެބޯރެޓަރީގެ ޓެސްޓްތަކުން ސާބިތުކޮށްދިނީ، މިތަކެއްޗަކީ ވެއްޔަށްވުރެ ހަރުތަކެއްޗެއްނޫންކަމުގައެވެ. ޙަޤީޤަތުގައި މިތަކެއްޗަކީ ވެއްޔަށްވުރެމަޑު ކިސަޑުޒާތުގެ އެއްޗިއްސެވެ.</p>

  <p class="right">އަޅުގަނޑަށް ވިސްނުނުގޮތުގައި، ކޮންޓްރެކްޓަރުން ބޭނުންކުރަމުންގެންދިޔައީ، މިތަކެތި ޑްރެޖްކުރުމަށް ރަނގަޅުނޫންކަޓަރެކެވެ. ސިންގަޕޫރުން ރަނގަޅު ކަޓަރުގެނައުމަށްފަހު، ކޮނުން ކުރިއަށްގެންދަންފެށުމުން، އަޅުގަނޑަށް ހީވިހީވުން ރަނގަޅުކަމުގައި ނިންމީމެވެ. ޑްރެޖިންގގެ މަސައްކަތް ކުރިއަށްގެންގޮސް ނިންމަންކަނޑައަޅާފައިވާ ތާރީޚަށްވުރެކުރިން ނިންމީ، އިތުރުސުވާލެއް ނުވަތަ ތުހުމަތެއްނުކޮށެވެ.</p>

  <p class="right">ކޮންޓްރެކްޓްގައި ތެލުގެއަގު އެންމެބޮޑުވެގެންވާނެވަރު ހިމެނިފައިވެއެވެ. ތެލުގެއަގު ކޮންމެ މެޓްރިކްޓަނަކަށް 370 ޑޮލަރަށްވުރެ މައްޗަށްހިނގައްޖެނަމަ، އަގުގެތަފާތު ދިވެހިސަރުކާރުން ދައްކަވަންޖެހޭނެއެވެ. މިކަން މިހެންއޮތީ، ޑްރެޖަރުން ބޭނުންކުރާނީ ގޭސްތެޔޮކަމުގައިބަލާފައެވެ. ނަމަވެސް އެމެޒޯންއަކީ ބޮޑު ޑްރެޖަރަކަށްވާތީ ބޭނުންކުރަނީ 180 ސީ.އެސް.ޓީ.ގެ ވިސްކޯސިޓީ (އޮލައެއްޗެއް ފައިބައިގެންދިޔުމަށްބާރުއަޅާ އެއްޗަކާއި ދެކޮޅަށްބާރުއަޅާ) ހުރި އިންޓަރމީޑިއަޓް ތެލެވެ. (އައި.އެފް.އޯ.). މެރީން ގޭސް އޮއިލް (އެމް.ޖީ.އޯ.) އާއި އައި.އެފް.އޯ.އާއި ދެމެދު ޓަނެއްގައި 175 އެމެރިކާ ޑޮލަރުގެ ތަފާތުހުރެއެވެ.</p>

  <p class="right">އަގުގެތަފާތު، ކޮންޓްރެކްޓަރުންގެއަތުންހޯދުމަށް އަޅުގަނޑު ކްލޭމްކުރީމެވެ. ކޮންމެވެސްވަރެއްގެ ޒުވާބަކަށްފަހު ދެފަރާތުން އެއްވަރަކަށް މިތަފާތު ޙިއްޞާކުރުމަށް އެއްބަސްވެވުނެވެ. އެމީހުން އިތުރަށްޑްރެޖްކުރުމަށް ޖެހިފައިވާތީ، ކޮންމެވެސްވަރެއްގެ "އެއްޗެއްދީފައި އެއްޗެއްއަތުލުން" ދެފަރާތުގެ މަންފާއަށްޓަކައި ޚިޔާރުކުރީއެވެ.</p>

  <p class="right">ކަނޑަށްވުރެ ދެމީޓަރުއުސްކޮށް، 195 ހެކްޓާރގެ ބިންހިއްކުމަށްފަހު، އެޗް.ޑީ.ޔޫ.އާއި ޙަވާލުކުރެވުނީ 2002 ވަނައަހަރުގެ ޖޫންމަހުގައެވެ. މިހާރުމިތަން ގެންދަނީ، ގެދޮރުހެދުމުގައި ފުރިހަމަ އިންފްރާސްޓްރަކްޗަރ އާއިއެކުތަރައްޤީކޮށް، މާލޭގައި ދިރިއުޅޭމީހުން އެތަނަށްބަދަލުވުމަށް ގޯތިދޫކުރަމުންނެވެ.</p>

  <p class="right">ކޮންޓްރެކްޓްގައިހިމަނަންވީ ކަންތައްތަކާއިމެދު ކޮންޓްރެކްޓަރުންނާއި މަޝްވަރާކުރަމުންގެންދިޔައިރު، ސިންގަޕޫރުގެ ޕްލޭނިންގ ކޮންޓްރެކްޓަރަކާއިއެކު ހުޅުމާލޭގެ މާސްޓަރޕްލޭނެއް ތައްޔާރުކުރުމުގެކަންތައް އަޅުގަނޑުހަމަޖެއްސީމެވެ. މިކަންކުރީ ސިންގަޕޫރުގައެވެ. ހުޅުމާލޭގެގޭގެއާއި، ޚިދުމަތްތަކާއި، މަގުތަކާއި، އެހެނިހެން ކަންތައްތަކާއި ބެހޭގޮތުނޮ، އެޗް.ޑީ.ޔޫ.ގެ އޮފިޝަލުންނާއި ކޮންސަލްޓަންޓުންގެމެދުގައި، ހަތަރު ބައްދަލުވުން ނުވަތަ ފަސް ބައްދަލުވުން ބޭއްވުނެވެ. ކުރެހުމުގެ ފުރިހަމަސެޓަކާއި ނަމޫނާއެއް ތައްޔާރުކުރެވުނެވެ. ތަރައްޤީގެ ކަންތައްކުރިއަށްދަނީ މިގައިޑްލައިންގައިވާގޮތުގެ މަތިންނެވެ.</p>

  <p class="right">ސިންގަޕޫރު ކޮންސަލްޓަންޓުންހޯދީ އަޅުގަނޑުމެން ބޭނުންވާކަންތައްތައްކުރުމަށް އެންމެޤާބިލްމީހުންތިބީ ސިންގަޕޫރުގައިކަމަށްވާތީއެވެ. ސިންގަޕޫރަކީ ބިންކުޑަޤައުމަކަށްވާތީ، ލިބެންހުންނަ ކުޑަތަންކޮޅު، ވީއެންމެރަނގަޅަކަށް ބޭނުންކުރަންޖެހޭތީ، އެމީހުންވަނީ މިގޮތަށް އާދަވެފައެވެ. ކޮންސޯރޓިއަމްއަށް ތަޖްރިބާކާރު، އަދި އަޅުގަނޑުމެން ބޭނުންވާކަންކަންކުރާނެ ރަނގަޅުސަބްކޮންޓްރެކްޓަރުންގެޚިދުމަތްލިބުނެވެ. ކޮންސަލްޓަންސީއަށް އަޅުގަނޑުމެންގެ އަތުންޚަރަދުވީ 125،000 އެމެރިކާ ޑޮލަރެވެ.</p>

  <p class="right">އަޅުގަނޑާއި ޙަވާލުވިކަންތައްކުރުމުގައި، އަޅުގަނޑަށް ލިބުނުހިތްހަމަޖެހުމުގައި ކޮންމެވެސްވަރެއްގެ ބަނަކަމެއްއޮތެވެ. ކޮންޓްރެކްޓަރުންގެ މަސައްކަތް ކަނޑައެޅިފައިވާ މުއްދަތަށްވުރެ އަވަހަށްނިމުމުން، އެމީހުން ކުރާނެކަމެއްނެތިފައިތިބީމައެވެ. އަދި ދެމަހެއްހާދުވަހު ޑްރެޖަރު ދިވެހިރާއްޖޭގައި ބޭނުމެއްނެތި ހުހަށްއޮންނާތީއެވެ. މި މަޝްރޫއުގައި އަޅުގަނޑުގެބައިވެރިވުން ފެށުނުހިސާބުން އަޅުގަނޑުބޭނުންވެފައިވަނީ، މިހާރުއޮތް ކޮމަރޝަލް ބްލޮކުންފެށިގެން ދެންއޮތް ހިސާބުވެސް ހިއްކައި ހުޅުލެއާއި (އެއަރޕޯރޓް އާއި)ގުޅާލާށެވެ.</p>

  <p class="right">މޯލްޑިވްސް ޓްރާންސްޕޯރޓް އެންޑް ކޮންޓްރެކްޓިންގ ކޮންޕެނީ (އެމް.ޓީ.ސީ.ސީ.)ގެ މެނެޖިންގ ޑިރެކްޓަރ ބަންދު ސަލީމްގެ އެހީއާއިއެކު ކޮންޓްރެކްޓަރުންލައްވައި ބާކީއޮތްބަޔާއި ހުޅުލެއާއި ދެމެދު އޮތްތަނުގެ ޖިއޯ ޓެކްނިކަލް ސަރވޭއެއް ހެއްދުނެވެ.</p>

  <p class="right"> </p>

  <div class="centered_image1">
    <img alt="" class="center3" src="../Images/Picture_43.png" />

    <p class="caption">ގޫގްލް ޗާޓުގައިއެވަނީ، ވާތްފަރާތުގައި މިހާރުއޮންނަ ރަންވޭއެވެ. މިހާރުއޮތް ރަންވޭގެ ކަނާތްފަރާތުގައި ދެވަނަރަންވޭއެއްހެދުމަށް ޚިޔާލުކުރެވިފައިވެއެވެ. މިކަން ކޮށްނިންމުމަށްޓަކައި ޓެކްނިކަލް ދިރާސާތައް ކުރަންޖެހެއެވެ. ސަރުކާރުގެކަމާބެހޭ ފަރާތްތަކުން މިރަންވޭހެދުމަކީ ދިވެހިރާއްޖޭގެ ތަރައްޤީއަށް ވަރަށްމުހިންމުބޭނުމެއް ކަމުގައި ދެކިވަޑައިގަންނަވާނެކަމަށް އުންމީދުކުރެވެއެވެ.</p>
  </div>

  <p class="center1"></p>

  <p class="right">މިސަރވޭ ބޭނުންވީ، މިތަންހިއްކުމަށް އެހެންދިމާއަކުން ވެލިނުގެނެސް އެހިސާބުގައި ހުރިވެލިން އެކަންކުރެވިދާނެތޯބެލުމަށެވެ. އެހެންދިމާއަކުން ގެންނަންޖެހޭނަމަ، ވަރަށްބޮޑު ޚަރަދެއްހިނގާނެތީއެވެ. ޑްރެޖްކޮށްގެން އެދިމާހިއްކަން ފުދޭވަރަށްވެލި ލިބޭނެކަމަށް ކޮންޓްރެކްޓަރުން ޔަޤީންކޮށްދިނެވެ.</p>

  <p class="right">ހުޅުމާލެއާއި ހުޅުލެއާއި ދެމެދުއޮތްތަން ހިއްކުމަށް ކޮންޓްރެކްޓަރުން ހުށަހެޅިއެވެ. މިކަންކުރެވިއްޖެނަމަ، ގޭގެއެޅުމަށާއި ޑިއުޓީ ފްރީޒޯނެއްހެދުންފަދަ ބޭނުންވާކަންތައް ކުރެވިދާނެއެވެ. އެއަރޕޯރޓްގެ ވަރަށްމުހިންމުބައެއްކަމުގައިވާ، ދެވަނަރަންވޭއެއްހެދުމުގެ ބައިވެސް ނިންމޭނެއެވެ.</p>

  <p class="right">މިކަންނުކުރެވުނީ ސަރުކާރުގެފަރާތްތަކުން މުޅިފަރު/ފަޅު ހިއްކައިގެން ހުޅުމާލެ ހެދުމާއިމެދު ދެބަސްވުމުންކަން، އެއީއަޅުގަނޑަށް ދެމިއޮންނަހިތާމައެއްލިބެމުންދާކަމެކެވެ. ތިރީގައި ދަންނަވާފައިމިވަނީ ވަރަށްހެޔޮއަގެއްގައި މިއަގުހުރިބިންހޯއްދެވުމަށް ލިބިވަޑައިގެންނެވި ރަނުގެފުރުސަތުގެއްލެންދިމާވިކަމަށް އަޅުގަނޑަށްފެންނަ ސަބަބުތަކެވެ. ދެވަނަރަންވޭއެއްހެދުމަށް ބިންހިއްކުމަށްއޮތް އެންމެމުހިންމުފިޔަވަޅު މިކަންކުރިއަށްގެންދެވުނުނަމަ ފުރިހަމަވީހެވެ. ކުރިންދެންނެވި ސަބަބުތައް މިތާގައި މިބަޔާންކުރަނީއެވެ:</p>

  <p class="right">1. ދެވަނަ ރަންވޭ</p>

  <p class="right">ކުވައިތު ފަންޑްގެ ފަރާތުން ރިޕޯރޓެއް ފޮނުވައިފާކަން އަޅުގަނޑަށް އެނގިފައިވެއެވެ. (މި ކުވައިތުފަންޑަކީ ހުޅުލޭ އެއަރޕޯރޓްއަކީ ވަރަށްމުހިންމު މަޝްރޫއުއެއް ކަމުގައިދެކިގެން، ބޮޑު ތިންލޯނު ނުވަތަ ހަތަރުލޯނު/ހިލޭއެހީ ދިންބައެކެވެ.) ކުވައިތު ފަންޑްގެފަރާތުން ކޮންސަލްޓަންޓުންގެގޮތުގައި (ޔޫ.ކޭ.ގެ ޗާރޓަރފީލްޑްސް) ވަނީ ކުވައިތު ފަންޑްގެފަރާތުން ހުޅުލޭ އެއަރޕޯރޓްގެ ހުރިހާކަމެއް (ބެލެހެއްޓުމާއި ހިންގުންހިމަނައިގެން) ބަލައި ރިޕޯރޓްކުރުމަށް ޢައްޔަންކޮށްފައެވެ.</p>

  <p class="right">ކޮންސަލްޓަންޓުންގެފަރާތުން ރިޕޯރޓެއްތައްޔާރުކުރިއެވެ. މިރިޕޯރޓް ދިވެހިސަރުކާރަށް ލިބިވަޑައިގަތްކަން އަޅުގަނޑަށްކަށަވަރެވެ. މިރިޕޯރޓްގައި ހުޅުލޭ އެއަރޕޯރޓަކީ، ފުދޭވަރަކަށް ރަނގަޅަށް ހިންގާތަނެއްކަމުގައި ކޮންސަލްޓަންޓުން ބަޔާންކޮށްފައިވެއެވެ. ދިވެހިރާއްޖޭގެ އާމްދަނީގެ ބޮޑުބައެއްއޮތީ ޓުއަރިޒަމްގެ މައްޗަށްބިނާވެފައެވެ. އަދި އެއަރޕޯރޓަކީ ދިވެހިރާއްޖެއަށް ވަންނަންއޮތް ދޮރާށްޓެވެ. އެއަރޕޯރޓުގައި ރައްކާތެރިކަން ބެލެހެއްޓިފައިވަނީ ވަރަށްކުޑަކޮށްކަން އެއީ ދެރަކަމެކެވެ. އޮންނަ ހަމައެކަނި ރަންވޭ އެއްވެސް ސަބަބަކާއިހުރެ ބަންދުކުރަންޖެހިއްޖެނަމަ ތަނުގެޚިދުމަތް ހުއްޓުމަކަށްއަންނާނެއެވެ. ނަތީޖާއަކަށްވާނީ އަލުން ރަންވޭގެމަސައްކަތްކުރުމަށް ހޭދަވާ މުއްދަތުގެނިސްބަތުން، ދިވެހީންގެ ދިރިއުޅުމަށް ވަރަށްބޮޑަށް ބުރޫއެރުމެވެ. އެހެންކަމުން ދެވަނަރަންވޭއެއްހެދުމަކީ އެންމެއިސްކަންދޭ ލިސްޓްގައި ހިމެނިފައި އޮންނަންވާނެކަމެކެވެ</p>

  <p class="right">2. ހުޅުމާލެ ހިއްކުން</p>

  <p class="right">ކުރިންދަންނަވާފައިވާނޭފަދައިން - އިންޓަރނެޝަނަލް ޑްރެޖިންގ - ހުޅުމާލެހިއްކުމުގެ ފުރަތަމަފިޔަވަހީގެ މަސައްކަތްކޮށްފައިވާ ކޮންޓްރެކްޓަރުން ބޭނުންކުރީ ވަރަށްބޮޑު ޑްރެޖަރއެކެވެ. މިއީ އަޅުގަނޑުގަދައަޅައި ކުރުވިކަމެކެވެ. މިޑްރެޖަރ ބޭނުންކޮށްގެން ދެގުނަބާރުސްޕީޑެއްގައި މަސައްކަތްކޮށްނިމި، ދެމަސްދުވަހަށްވުރެ ދިގުމުއްދަތެއްގައި ކޮންޓްރެކްޓްއެއް ނެތުމުގެސަބަބުން ކުރާނެކަމެއްނެތި ވަގުތުތަކެއް ބޭކާރުވެގެން ދިޔައީއެވެ.</p>

  <p class="right">އިންޓަރނެޝަނަލް ޑްރެޖިންގގެފަރާތުންއޮތީ، ޑްރެޖްކުރުމަށް ޚާއްޞަ އަގެއްދިނުމަށް ތައްޔާރަށެވެ. ބެލްޖިއަމްގެ ފޯރޓިސް ބޭންކް، މިމަސައްކަތްކުރުމަށް އެކްސްޕޯރޓް ފައިނޭންސް ލޯނުދިން ބޭންކުގެފަރާތުންއޮތީ ދިހައެއް ނުވަތަ ފަނަރައަހަރުގެ މުއްދަތުގައި ލޯނުއަދާކުރާގޮތަށް 100 އިންސައްތައިގެ ލޯނެއްދިނުމަށް ތައްޔާރަށެވެ. އަޅުގަނޑުގެ ހަނދާން ރަނގަޅުކަމުގައިވާނަމަ، ފުރަތަމަ ދިންލޯނަށް ދައްކަންޖެހެނީ އަހަރަކު 1.7 މިލިއަން އެމެރިކާ ޑޮލަރުގެމަގުން ދިހައަހަރަށެވެ. ދެވަނަފިޔަވަހީގެ މަސައްކަތްކުރުން ކުރިއަށްގެންދެވުނނަމަ، އަހަރަކު 2.5 މިލިއަންގެ އެވްރެޖް ރޭޓެއްގައި ލޯނުދައްކާގޮތަށް އަޅުގަނޑުމެންނަށްލިބުނީސްކަން އަޅުގަނޑަށް ވަރަށްޔަޤީނެވެ. ކޮމަރޝަލް އިންވެސްޓްމަންޓެއްގެގޮތުންނަމަވެސް، މިކަންކޮށްފިނަމަ ހުޅުމާލެއަށް ވަރަށްއަގުހުރި ބިމުގެ 70 އިންސައްތައިތުރުވާނެއެވެ.</p>

  <p class="right">މިކަމާއިމެދު ކެބިނެޓްގައި ވާހަކަދެކެވުނެވެ. އަޅުގަނޑު މިބައްދަލުވުމަށްއައުމަށް ދަޢުވަތުލިބުނެވެ. ކަމާއިގުޅޭނުކުތާތައް ޚުލާޞާކޮށް އަޅުގަނޑުހުށަހެޅީމެވެ. އަޅުގަނޑުގެ ހަނދާން ރަނގަޅުކަމުގައިވާނަމަ، ދެމެންބަރުން ވިދާޅުވީ، މިއީ އެހާއަވަހަށް ކުރަންޖެހޭކަމެއްނޫންކަމަށާއި، މިކަންކޮށްފިނަމަ ސަރުކާރުގެދަރަނި އިތުރުވާނެކަމަށެވެ. އެހެން ހުރިހާމެންބަރުން ހިމޭނުންތިއްބެވިއެވެ. މިކަމާއި ދެކޮޅުހެއްދެވިސަބަބު އެނގިވަޑައިގަންނަވާނީ އެކަމާއި ދެކޮޅުހެއްދެވިބޭފުޅުންނަށެވެ. އަޅުގަނޑަށް ޙަޤީޤީސަބަބުއެނގެއެވެ. ނަމަވެސް، ބޭކާރުކަމަކަށްވާނެތީ އެއްވެސްއެއްޗެއްނުދަންނަވާނަމެވެ. ހުޅުމާލޭގެބިންވިއްކުމަށް ޓެންޑަރަށްގޮވާލުމުން، ވަރަށްބޮޑުއަގުގައި ބިންވިކޭކަން އަޅުގަނޑަށް ފާހަގަކުރެވެއެވެ. އަޅުގަނޑު ހީކުރިފަދައިން މިއީ ވަރަށްފައިދާހުރި ކޮމަރޝަލް އިންވެސްޓްމަންޓެކެވެ.</p>

  <p class="right">ހިތާމައަކީ ކެބިނެޓްކޮމިޓީގެ ބައެއްމެންބަރުންނަށްމިކަމަކީ އަވަހަށްކުރަންޖެހޭކަމެއްކަމުގައި ދެކިވަޑައިނުގަތްކަމާއި ސަރުކާރަށް ފައިސާގެބުރައަކަށްވާނެކަމުގައި ދެކެވަޑައިގަތްކަމެވެ. ވީމާމަޝްރޫއު ދޫކޮށްލެއްވީއެވެ. މިމަޝްރޫއު އަލުންފަށާނަމަ، ފެށުމުގެ ޚަރަދަށްއެކަނިވެސް 200،000 އެމެރިކާ ޑޮލަރަށްވުރެ ގިނައިން ޚަރަދުވާނެކަމަށް އަޅުގަނޑުދެކެމެވެ.</p>

  <p class="right">އައި.ޕީ.އީ.އެމް./ އައި.ޑީ.އިން ހިއްކީ 195 ހެކްޓެއަރގެ ބިމެވެ. ދިވެހިސަރުކާރަށް މިކަމަށްޚަރަދުވީ، 16،768،646 އެމެރިކާ ޑޮލަރެވެ. 10 އަހަރުގެ މުއްދަތުގެތެރޭގައި ދައްކާގޮތަށެވެ. އިންޓްރެސްޓްއާއިއެކު، އަހަރަކު ދިވެހިސަރުކާރުން ދައްކަވަންޖެހެނީ 2،049،000 އެމެރިކާ ޑޮލަރެވެ. މިއީ ސަރުކާރަށް ދައްކަވަން ކުޅަދާނަވެގެންވާ އަދަދެކެވެ. މާޒީގައި އެމް.ސީ.ޕީ.ޑަބްލިޔު.އިން ބިންހިއްކުމުގެ މަސައްކަތްކުރިއިރު، ސަރުކާރަށް އަހަރަކު 35 މިލިއަން ރުފިޔާ ޚަރަދުވިއެވެ. އައި.ޕީ.އީ.އެމް./ އައި.ޑީ.އަށް ދައްކަންޖެހެނީ 10 އަހަރުގެތެރޭގައި އަހަރަކު 21 މިލިއަން ރުފިޔާއެވެ.</p>

  <p class="right">މިކަން އަޅުގަނޑުހިންގިގޮތުގެ ސަބަބުން، ސަރުކާރަށް އަހަރަކުއެތައްމިލިއަންރުފިޔާގެ ޚަރަދުހަމައެކަނި ކުޑަވީއެއްނޫނެވެ. އަދިކީއްތޯއެވެ. ކުރަންޖެހިފައިވާ މަސައްކަތްވެސް ކުރެވުނީއެވެ. ކެބިނެޓްގެ ގިނަބޭފުޅުންގެ ނިންމުންކުރިއަރައި، "ކޭކު ޒީނަތްތެރިކުރުމަށް އަޅާއައިސިންގ" ގެބަދަލު ކަމުގެފަހުމަރުޙަލާ ލަސްވީއެވެ. މިހެންމިކަންވުމަކީ، ހަމައެކަނި ދުރަށްނުވިސްނުމެއްނޫނެވެ. މިއީ ދިވެހިރާއްޖެއަށްލިބިފައިއޮތް ރަނުގެފުރުސަތެއް ބީވެގެންދިއުމެވެ. ކުޑައަގެއްގައި ޑްރެޖަރ ބޭނުންކުރުމަށްހުށަހަޅައި، އަނބުރާދައްކަންޖެހޭ ފައިސާއާއިމެދު ލުއިގޮތެއްހޯދުމުގެ ފުރުޞަތުގެއްލުނީއެވެ. އަޅުގަނޑަށް ޤަބޫލުކުރެވެނީ އަޅުގަނޑުމެންނަށް "ބޯޓުފުރުމުގެކުރިން އެއަށްނޭރުނީ" ކަމަށެވެ.</p>

  <p class="right">ނިންމާލުމުގެކުރިން، ބަންދު ސަލީމް، އޮނަރަބްލް ޢުމަރު ޒާހިރު، މަޢުރޫފް ޖަމީލްއަށާ އޭނާގެ މުވައްޒަފުންނަށް އަޅުގަނޑަށްވެދެއްވި މިންނެތްއެހީތެރިކަމަށް ޝުކުރުދަންނަވަމެވެ. ދިވެހިރާއްޖޭގައި ވަކާލާތުކުރައްވާ ޤާނޫނީވަކީލު ޝުއައިބު ޝާހުގެ ހަރުދަނާ ޤާނޫނީލަފައަށްޓަކައި އެނާއަށްވެސް ޝުކުރުއަދާކުރަމެވެ</p>

  <p class="right">އަޅުގަނޑު އަބަދުވެސް މަސައްކަތްކުރަމުންގެންދިޔައީ، އަޅުގަނޑަށްފެންނަ އެންމެރަނގަޅުގޮތަށެވެ. ހުރިހާމުޢާމަލާތްތަކުގެ ލިޔެކިޔުންބަހައްޓައިގެންނެވެ. އެމް.އެސް.އެލް.އާއި ބެހޭގޮތުން ސުވާލުކުރަން ބޭނުންވާކޮންމެމީހަކަށް އެފުރުޞަތު އަޅުގަނޑުވާނީ ހުޅުވާލާފައެވެ. ކުރިން ވަރަށްރަނގަޅު އާމްދަނީއެއް ހޯދައިދެމުންއައި އެމް.އެސް.އެލް.ގެ އާމްދަނީ ދަށަށްދާންފެށުމުން، އެކަން ސަރުކާރުން ބެއްލެވުމަށް ބާރުއެޅީ ޚުދުއަޅުގަނޑެވެ. ސަރުކާރުން ބޭނުންފުޅުވާ އަދި ހިތްޕުޅުހަމަޖެހިވަޑައިގަންނަވާވަރަށް، އަޅުގަނޑު އެކަމުގައި ހުރިހާގޮތަކުން އެހީތެރިވެދިނީމެވެ.</p>

  <p class="right">އޭގެފަހުން އެމް.އެސް.އެލް.އޮތީ ވަރަށްހަނިދާއިރާއެއްގައި ބޯޓުދަތުރުގެ މަސައްކަތްކުރާގޮތަށް ބަދަލުގެނެސް، އެމް.އެސް.އެލް.އުފެއްދި ސަބަބުކަމުގައިވާ، ދިވެހިރާއްޖެއަށް މުދާގެނައުމުގެ ޚިދުމަތްކުރާ ކުންފުންޏެއްގެގޮތުގައި ހަމަޖެހިފައެވެ.2008 ވަނައަހަރު އެމް.އެސް.އެލް.ގައިއޮތީ ތިންބޯޓެވެ. ވަޒީފާގައި އުޅެނީ 125 މީހުންނެވެ. ދިވެހިރާއްޖެއާއި އެމް.އެސް.އެލް.އާއިދެމެދު ކަނޑުދަތުރުކުރުމުގެގުޅުން އަދިވެސް އޮންނަކަމީ އަޅުގަނޑު ފަޚުރުވެރިވާކަމެކެވެ.</p>

  <p class="right">2007 ވަނައަހަރުގެތެރޭގައި، މިފޮތްލިއުމުގެމަސައްކަތުގައި އަޅުގަނޑުއުޅެނިކޮށް، ރައީސް މައުމޫނުގެ ކެބިނެޓަށް އެތަކެއްބަދަލުގެންނެވިކަން އަޅުގަނޑަށް އެނގުނެވެ. އެމް.އެސް.އެލް.ގެ ކަންތައްތަކާއި ޙަވާލުވެވަޑައިގެންހުންނެވި މާލީވަޒީރަށް އެމް.އެސް.އެލް.އޮތީ ވަރަށްދަށަށްގޮސްފައިކަން ފެނިވަޑައިގަތެވެ. އެމަނިކުފާނު ނިންމެވީ، ބަދަލުތަކެއްގެންނެވުމަށެވެ. އެމަނިކުފާނުގެ އަމާޒަކީ އެމް.އެސް.އެލް.ގެ ދަރަނިތައް ނައްތަވާލެއްވުމެވެ.</p>

  <p class="right">ޢާއްމުކޮށް އެނގިފައިވާގޮތުގައި، އެއްތަނުންއަނެއްތަނަށްގެންދެވޭ ނުވަތަ ފެންމަތީގައިއެއޮންނަ އެސެޓް/ހަރުމުދަލަކީ ހަރުލާފައިހުންނަ މުދާކަމުގައިވާ ބިން ނުވަތަ ޢިމާރާތަށްވުރެ ލޯނުދޭމީހުންނަށް ދަށްއަގުގެތަކެއްޗެވެ. ބޭންކްތަކުން ބޯޓުފަހަރުކަހަލަތަކެއްޗަށް ބިނާކޮށް އާންމުކޮށް ލޯނެއްނުދެއެވެ. މިއިންއިސްތިސްނާވަނީ ވަރަށްރަނގަޅު ރެކޯރޑް ޤާއިމްކޮށްފައިވާ ތަންތަނެވެ.</p>

  <p class="right">އަމިއްލަ ނުވަތަ ޢާއިލާތަކުންހިންގާ ބޯޓުދަތުރުކުރާ ކުންފުނިތަކަށް ނުވަތަ ވިޔަފާރިތަކަށް ބަލައިލާއިރު- ނަމުންދަންނަވާނަމަ ޕީ.އެންޑް އޯ.މެއަރސްކް އަދި އިނގިރޭސިވިލާތުގެ ޢާއިލާތަކުން ކޮންޓްރޯލްކުރާ ގިނަޝިޕިންގލައިންތައް –ތިޔަބޭފުޅުންނަށް ފެނިވަޑައިގަންނަވާނީ، އެފަރާތްތަކުގެ ބޯޓުތައް ކައުންޓަރބެލެންސްކުރުމަށްޓަކައި، ތަފާތުޢިމާރާތްތަކާއި އަގުބޮޑުބިންތައް ގަނެފައިއޮތުމުގެ އުޞޫލެއް ގެންގުޅޭކަމުގައެވެ.</p>

  <p class="right">އެމް.އެސް.އެލް.ގައި އަޅުގަނޑު މިއުޞޫލުގެދަށުން، އަޅުގަނޑުމެންގެ އަތުގައިހުރި މަދުފައިސާކޮޅު، މާލެއާއި އިނގިރޭސިވިލާތާއި ސިންގަޕޫރުގައި ތަންތަންގަތުމުގައި އިންވެސްޓްކުރީމެވެ. މިތަންތަނުގެ މާރުކޭޓުއަގުހުރީ .213 މިލިއަން އެމެރިކާ ޑޮލަރުގައެވެ.</p>

  <p class="right">2008 ވަނައަހަރު އެމް.އެސް.އެލް.ގެ ހުރިހާއެސެޓެއް، އިނގިރޭސިވިލާތާއި ސިންގަޕޫރުގައި ހުރިތަންތަންވެސްހިމަނުއްވައިގެން، އެމިނިސްޓްރީއިން ހަމަޖެއްސެވިމީހެއްލައްވައި އަގުކުރައްވައިފައި، ފިނޭންސް މިނިސްޓްރީ / ދިވެހިސަރުކާރުގެދަށަށް، ފިނޭންސް މިނިސްޓަރ ބަދަލުކުރެއްވިއެވެ.</p>

  <p class="right">އަގުކޮށްފައިވަނީ،ތަންތަނުގެއަގުގެ ރިޕްލޭސްމަންޓްއަގުގެ (އެފަދަ އެހެންތަނެއް ގަނެވޭނެއަގު) ގޮތުގައި އެކަށައަޅައި، އެންމެފަހުގެއަގުހަދާފައިވަނީ،ހަމައެކަނި ދިވެހިސަރުކާރުގެބިމުގައިހުރި ޢިމާރާތްތަކުގެއެވެ.</p>

  <p class="right">މިގޮތަށްއަގުކޮށްގެން ކަމުގައިވީނަމަވެސް، އެސެޓްތަކުގެއަގުން އައީ.ޑީ.ބީ.އަށާއި ކުވައިތު ފަންޑަށް ދައްކަންއޮތްދަރަނި އަދާކުރެވުނެވެ.</p>

  <p class="right">އަޅުގަނޑުމިދަންނަވަނީ މިއަގުކުރި އަގުކުރުމަކީ އިންސާފުވެރިއެއްޗެއްނޫން ކަމުގައެވެ. އެމް.އެސް.އެލް.ގެ ފަރާތުން މިޢިމާރާތްތައްހެދީ، އަބަދުމެ ޢިމާރާތާއިއެކީ ބިމުގެމިލްކުވެރިކަންވެސް އޮންނާނެކަމުގެ ވިސްނުމުގައެވެ. އެމް.އެސް.އެލް.އިންމިގޮތަށްކަންކުރީ ދެސަބަބަށްޓަކައެވެ.</p>

  <p class="right">ފުރަތަމަކަމަކީ މިޢިމާރާތްތަކުގެ ކެޕިޓަލްއަގުދާނީ މަތިވަމުންނެވެ. ދެވަނަސަބަބަކީ ކަނޑުދަތުރުކުރާ އުޅަނދުފަހަރާއި އެސެޓްތަކާއެއްވަރަކަށް، ބިމާއި ޢިމާރާތްފަދަ ހަރުކުރެވިފައިވާމުދާހުރި ކުންފުންޏަކަށްވެ، އަޅުގަނޑު ކުރިންވެސް ދަންނަވާފައިވާނޭފަދައިން، ދަރަންޏަށް ފައިސާދޫކުރާ ބޭންކްފަދަތަންތަނުގެކުރިމަތީގައި، އެމް.އެސް.އެލް.އަކީ ބޭންކްކުރެވިދާނެ ނުވަތަ ލޯނުދެވިދާނެފަދަތަނަކަށް ވުމަށްޓަކައެވެ.</p>

  <p class="right">އިނގިރޭސިވިލާތުގައި ޤާއިމްކޮށްފައިވާ އަގުކުރުމުގެ އުޞޫލުތަކުގެދަށުން، ތަނެއް ކުއްޔަށްހިފާނަމަ ކުއްޔަށްދޫކުރާފަރާތުން އަގުކުރުމުގެއުޞޫލުތަކާ އެއްގޮތްވާގޮތުގެމަތީން މިޤާނޫނުގެ ފަހަތުގައިމިވާ ކޮންސެޕްޓްއަކީ މިލްކުވެރިކޮށްފައިވާ އެއްބަސްވުމެއްގެމުއްދަތު ހަމަވުމުން އޭގެމުއްދަތު އިތުރުކުރުމަށް ލާޒިމުކުރެއެވެ. މިލްކުވެރިކަން ވަކިކުރެވުނުކަމުގައިވީނަމަވެސް، ބިމާއިއިމާރާތަކީ ވަކިކުރެވޭނެދޭތިނޫންކަމުގައެވެ. ޢިމާރަތެއްހުރި ބިމަކީ ހުސްބިމަކަށްވުރެ އަގުބޮޑުތަނެއްކަން ފާހަގަކުރަންވާނެއެވެ.</p>

  <p class="right">އަޅުގަނޑު ޤަބޫލުކުރާގޮތުގައި، ދިވެހިސަރުކާރުގެފަރާތުން މިޢިމާރާތްތަކަކީ ސަރުކާރުގެތަންތަންކަމަށް ބަދަލުކުރެއްވުމުގައި މާރުކޭޓުގައި އެއިރުހުރިހަމައަގުން ތަންތަނުގެއަގު ވަޒަންކުރައްވައި، އެމް.އެސް.އެލް.ގެ ޢިމާރާތްތަކުގެ ވެރިންކަމުގައި ވީމަޤްޞަދު ވިސްނާވަޑައިގަންނަވަންޖެހޭނެއެވެ. މިޢިމާރާތްތައް އަގުކޮށްފައިވަނީ ނުވަތަ ވިއްކާލައްވާފައިވަނީ މާރުކޭޓުގެ އަޞްލުއަގުގައިކަމަށްވީނަމަ، އަގުކުރުމުގެ ނުވަތަ ވިއްކާލުމުގެސަބަބުން ލިބުނުފައިސާއިން އައި.ޑީ.ބީ.އާއި ކުވައިތު ފަންޑުގެ ލުއިލޯނުތައް އަދާކޮށް ކޮންމެވެސްމިންވަރެއް އިތުރުވެސްވީހެވެ.</p>
</body>
</html>
