<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head dir="rtl">
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body dir="rtl" class="calibre">
  <h1 class="center" id="heading_id_95"></h1>

  <p class="right1">1988 ހާތާގައި، މުދާއުފުލުމުގެ އަގުތައް މަތިވުމާއި، ރަނގަޅުއަގެއްގައި ތަކެތި ވިކެންފެށުމަކީ، މޯލްޑިވްސް ޝިޕިންގ ލިމިޓަޑް (އެމް.އެސް.އެލް.) އަށް އެހީތެރިވެދިން ކަމެއްކަމުގައިވީނަމަވެސް، 1990 ގެއަހަރުތަކުގެ ކުރީކޮޅު، މާލެއިން މުދާއުފުލުމަކީ އެމް.އެސް.އެލް.ހިންގުމުގެޚަރަދުލިބުމަށް ދަތިކަމަކަށްވަނީވެފައެވެ. މިކަން މެދުވެރިވުމުގެ އެންމެބޮޑު އެއްސަބަބަކީ ބަނދަރުގައި މުދާބޭލުމުގައި ލަސްވުމެވެ. އަދި މިކަންވަނީ 1990 ގެއަހަރުތަކުގެތެރޭގައި އިތުރުވެފައެވެ.</p>

  <p class="right">ވަރަށްގިނަފަހަރު، އެމް.އެސް.އެލް.ގެ ކުދިބޯޓުފަހަރު، މުދާނުބޭލިގެން ދެމަސްދުވަހުވެސް ބަނދަރުގައިހޭދަވެއެވެ. މުދާއުފުލުމުގެ އަގުތައްހުރިނިސްބަތުން، މިއީ އަޅުގަނޑުމެންނަށް ނުއުފުލޭވަރުގެ ލަސްވުމެކެވެ. އަނެއްހުރަހަކީ މޯލްޑިވްސް ޕޯރޓްސް އޮތޯރިޓީގެ ފަރާތުން (ފަންޑިންގ އޭޖަންސީތަކުގެ ބާރުއެޅުމާއިއެކު) ނަގާއަގު ބޮޑުކުރުމެވެ.</p>

  <p class="right">އަމިއްލަ ނުވަތަ ޕްރައިވެޓްސެކްޓަރގައި، ބައެއްވިޔަފާރިވެރިން އެމީހުންގެ އަމިއްލަ ކުދިބޯޓުފަހަރުގައި އެހެންޤައުމުތަކުން މުދާބަރުކޮށްގެން އެމް.އެސް.އެލް.އަށް ވާދަނުކުރެވޭވަރުގެ އަގުތަކުގައި މުދާގެންނަން ފެށުމަކީވެސް، އަޅުގަނޑުމެންނަށް ގެއްލުންވާންފެށިކަމެކެވެ. ބަޔަކު ވިޔަފާރިއެއްފެށުމުގެސަބަބުން ފައިދާވާންފެށުމުން، އެހެންފަރާތްތަކުން އެވިޔަފާރީގެފައިދާ ނެގުމަށްޓަކައި އެކަމެއްފަށައިގަތުމަކީ، ޢާއްމުކޮށްހިނގާކަމެކެވެ. މިކަމުގެ ސަބަބުން އެންމެންނަށްވެސް ގެއްލުންލިބެންފެށުމުން، ފުރުޞަތުގެ ބޭނުންހިފާމީހުން އެކަމަކާދުރަށްދެއެވެ. އަދި އެވިޔަފާރި ނިކަމެތިވެދެއެވެ.</p>

  <p class="right">ވިޔަފާރީގައި ދިގުމުއްދަތުގެ ރައްކާތެރިކަމަށްޓަކައި، ޤައުމީ ޝިޕިންގލައިނެއްގެ ޚިދުމަތް މެދުކެނޑުމެއްނެތި ލިބެމުންދިޔުމަކީ، މުހިންމުކަމެކެވެ. ތިންވަނަ ދުނިޔޭގެ ގިނަޤައުމުތަކުންވަނީ މިފަދަ ސިޔާސަތެއް ގެންގުޅެން ޚިޔާރުކޮށްފައެވެ.</p>

  <p class="right">1990 ގެއަހަރުތަކުގެ ތެރޭގައި، އައި.އެސް.އޯ.ކޯޑު (އައި.އެސް.އެމް.) ވެސްހިމެނޭ، ބޯޓުފަހަރަށް އަމާޒުވާ ޓެކްނޮލޮޖީގެ ހަރުކަށިމިންގަނޑުތަކެއް އުފެއްދިއެވެ. ވާދަވެރިފަރާތްތަކުން ރައްކައުތެރިކަމުގެ އިތުރުފިޔަވަޅުތަކާއި ޕޮލިޔުޝަނާދެކޮޅުފިޔަވަޅުތައް އަޅަމުންގެންދިއުމާއެކު، ގެއްލުންކުޑަގޮތުގައި އުފެއްދުންތެރިކަން އިތުރުކުރަމުންދިއައެވެ. މިސަބަބަށްޓަކައި، ޚަރަދުކުޑަކޮށްދުއްވޭ، ކުރިއަރާފައިވާ ޒަމާނީބޯޓުފަހަރުގައި އަޅުގަނޑުމެންނަށް އިންވެސްޓް ނުކުރެވިއްޖެނަމަ، މިވިޔަފާރިކުރާ އެހެންފަރާތްތަކާ ވާދަނުކުރެވިގެން، އަޅުގަނޑުމެންނަށް ގެއްލުންވާނެއެވެ.</p>

  <p class="right">ހަމަމިއާއެކު، މަތިވެރި ދަރަޖައަކަށް ފައިސާއާއި އިންސާނީ ވަޞީލަތްތައްހުރި ބޮޑެތި ޝިޕިންގ ކުންފުނިތަކުން، ލައިނަރ ކޮންފެރަންސްގައި އޮޕަރޭޓްކޮށް، އެކިކުންފުނި އެއްވުމާއި، އިތުރުބޯޓުފަހަރުގަތުންފަދަ ކަންތައްކޮށްގެން، އެމީހުންގެމަޤާމު ވަރުގަދަކުރިއެވެ. ވިޔަފާރިއަށްމިއައި ހީނަރުކަމުން އެމް.އެސް.އެލް.އަށް ވަރަށްބޮޑު އަސަރެއްކުރިއެވެ. ރިސެޝަންގެ ސަބަބުން އެމް.އެސް.އެލް.ފަދަ ބާއުޅަނދުފަހަރު ގެންގުޅުނު ފަރާތްތަކާދެކޮޅަށް އޮއިވަރުއެނބުރުނެވެ.</p>

  <p class="right">އެމް.އޯ.އެފް.ޓީ.ގެ ކޮންސަލްޓަންޓުންގެ ޓީމެއްގެ އޯޑިޓާއި އިންސްޕެކްޝަންގެ މައްޗަށްބިނާކޮށް ހުށަހެޅުނީ، އެމް.އެސް.އެލް.ގެ ޓްރޭމްޕްފްލީޓް ވިއްކާލާފައި، މާލެއަށް މުދާއުފުލުމަށް ސަމާލުކަންދިނުމަށެވެ. މިކޮޅިގަނޑުން ނެއްޓުމަށް ވަގުތުންއަޅުގަނޑުމެން ފިޔަވަޅުއެޅީމެވެ. ވަރަށްހަރުކަށި، ދަތިފިޔަވަޅުތަކެއް އަޅައިގެން، ބާބޯޓުތައް ދޫކޮށްލައިހެދުމާއިވެސްއެކު، އަޅުގަނޑުމެންނަށް ގެއްލުންފޫބެއްދުނެވެ. 1987 އާއި 1992 އާދެމެދުގައި ފައިދާވުމުގެ ސަބަބުން، ކުންފުންޏަށް ކުރިންލިބިފައިވާ ކާމިޔާބުގެ ކޮންމެވެސްމިންވަރެއް ޙާޞިލްކުރެވުނެވެ.</p>

  <p class="right">އެމް.އެސް.އެލް.ގެ ތާރީޚުގެ އެންމެމުހިންމުބައި އަޅުގަނޑުމިވަނީ އެންމެފަހަށް ބާއްވާފައެވެ. އެއީ ދިވެހިސަރުކާރަށް އެމް.އެސް.އެލް.ގެ ފަރާތުން ދީފައިވާ ޙިއްޞާއެވެ. ވަރަށްކުރުކޮށް ދަންނަވާނަމަ، 1970 އިންފެށިގެން ދިވެހިސަރުކާރަށް އެމް.އެސް.އެލް.އިން ދީފައިވާއެހީތައް ނުދީ، އެފައިސާ ކުންފުނީގައި ބެހެއްޓިނަމަ، އެމް.އެސް.އެލް.ގެ އެއްވެސްދަރަންޏެއް ނެތީހެވެ.އަދި ބޭންކުގައި 25 މިލިއަން ޑޮލަރަށްވުރެގިނައަދަދެއްގެ ފައިސާހުރީހެވެ. މީގެއތުރަށްވެސް ހުންނާނެކަމަށްބެލެވެއެވެ.</p>

  <p class="right">މިހެން އަޅުގަނޑު މިލިޔަނީ ޔަޤީންކަމާއިއެކީގައެވެ. އެހެނީ، 1970 ގެކުރީކޮޅުގެއަހަރުތަކުން ފެށިގެން އެމް.އެސް.އެލް.ގެ ފަރާތުން ސަރުކާރަށް ނަގުދުފައިސާއާއިތަކެތިން، 15.9 މިލިއަން ޑޮލަރުވަނީ ދައްކާފައެވެ. އެއީ އެމް.އެސް.އެލް.ގެ ފައިދާގެތެރެއިން ބޯޓުފަހަރުގަތުމަށް ބޭނުންވާބައި ބަހައްޓާފައެވެ. މިފައިސާ އާދައިގެ ބޭންކްއެކައުންޓެއްގައި އެވްރެޖް އިންޓްރެސްޓް ރޭޓެއްކަމުގައިވާ 8 އިންސައްތައަށް ބަހައްޓާފައި ހުރިނަމަވެސް،މިހާރު ގާތްގަނޑަކަށް 52 މިލިއަންޑޮލަރަށް އިތުރުވެފައިހުރީހެވެ.</p>

  <p class="right">1970 އާއި 1980 ގެއަހަރުތަކަކީ އިންޓްރެސްޓްރޭޓް މަތީގައިހުރިއަހަރުތަކެއް ކަމުގައިވާތީ، އަޅުގަނޑު ޤަބޫލުކުރަނީ 8 އިންސައްތައަކީ މަދުއަދަދެއްކަމުގައެވެ. ވަރަށްސާދާކޮށް ދަންނަވާނަމަ، އެމް.އެސް.އެލް.ގެ މަޤާމު ސަރުކާރާއި އަޅާބަލާއިރު ހުންނާނީ މިދަންނަވާ ގޮތުގައެވެ.</p>

  <p class="right">ސަރުކާރަށްދެއްކި ފައިސާ 52.0 މިލިއަން އެމެރިކާ ޑޮލަރ.</p>

  <p class="right">ކުވައިތު ފަންޑް ލޯނުކަނޑަން 5.9 މިލިއަން އެމެރިކާ ޑޮލަރ.</p>

  <p class="right">އައި.ޑީ.ބީ.ލޯނުކަނޑަން 9.4 މިލިއަން އެމެރިކާ ޑޮލަރ.</p>

  <p class="right">15.3 މިލިއަން އެމެރިކާ ޑޮލަރ.</p>

  <p class="right">ދެއްކި ފައިސާގެއަދަދު 36.7 މިލިއަން އެމެރިކާ ޑޮލަރ.</p>

  <p class="right"> </p>

  <p class="right">މިދައްކައިދެނީ ހަމައެކަނި އެމް.އެސް.އެލް.ގެ ފާހަގަކޮށްލެވޭ ކާމިޔާބެއްނޫނެވެ. އަދިކީއްތޯއެވެ! ޤައުމަށް ބޭނުންވި ހިނދު އެމް.އެސް.އެލް.އިން ކޮށްދީފައިވާ ޚިދުމަތެވެ. ޚާއްޞަކޮށް، ދައުލަތުގެ ބެލެންސް އޮފް ޕޭމަންޓްސްއަށް ފައިސާމަދުވެގެން އުޅުނުއިރެއްގައި ވެދިންއެހީއެވެ. މިފައިސާ ރާއްޖެތެރޭގެ ރަށްރަށުގެ އިންފްރާސްޓްރަކްޗަރަށާއި، އަދި އެންމެމުހިންމު ކަމަށްވީ ފުރަތަމަ ޓުއަރިސްޓް ރިސޯރޓްތައް ހެދުމުގައިވެސް ބޭނުންކުރެވުނެވެ.</p>

  <p class="right">"ބައިބައިވެފައިވާ އެކަހެރިޤައުމަކުން" ދިވެހިރާއްޖެ، މަސްވެރިކަމާއި ވިޔަފާރިކުރާ، ވަރަށްގިނަޢަދަދެއްގެ ޓުއަރިސްޓުން އެޤައުމަކަށް އަންނަން ބޭނުންވާ، އަދި ފައިދާލިބިދޭ މަންޒިލަކަށް ބަދަލުވީކަމީމ، މި ރިސޯރޓްތަކުގެ ކާމިޔާބެވެ. ޓުއަރިޒަމްގެސިނާޢަތު ރޯވެ ހެދިބޮޑުވީ އެމް.އެސް.އެލް.ގެ ފައިދާއިން އިންދިއޮށުގެ ސަބަބުންނެވެ.</p>

  <p class="right">ބޭރު ޤައުމުތަކުގައި ކޮންސިއުލަރ/ވިޔަފާރި އޮފީސްތައް ހިންގުމަށް ސަރުކާރުގައިއޮތީ ކުޑަބަޖެޓެކެވެ. އެމް.އެސް.އެލް.ގެ ގޮފިތައް ނުވަތަ އޮފީސްތައް ބައެއް ބޭރުޤައުމުތަކުގައި ހުއްޓެވެ. އަދި އެކަށީގެންވާވަރަކަށް ފައިސާވެސްހުއްޓެވެ. ރަސްމީ ދަތުރުކުރުމުގައްޔާއި، ދިވެހިރާއްޖެ އިޝްތިހާރުކޮށް ކުރިއެރުވުމާއިބެހޭ ދަތުރުތައް ކުރުމުގައި، ސަރުކާރުން އެމް.އެސް.އެލް.ގެ ފައިސާ ބޭނުންކުރެއްވިއެވެ. ހަމަމިއާއިއެކު ބޭސްފަރުވާކުރުމަކީވެސް ޚިދުމަތެއްގެގޮތުގައި އެމް.އެސް.އެލް.އިން ކޮށްދިންކަމެކެވެ.</p>

  <p class="right">ދިވެހިސަރުކާރުގެ ކޮންސިއުލަރ ކަންތައްތަކާއި އެކަމާއިގުޅިގެން ހިނގާޚަރަދުތައްކުރީ އެމް.އެސް.އެލް.ގެ ފަރާތުންނެވެ. ސަރުކާރުގެފަރާތުން ވިޔަފާރިއާއި ކޮންސިއުލަރ އޮފީސްތައް ޤާއިމްކުރައްވަންދެނެވެ. ހަމަމިއާއިއެކު، އެމް.އެސް.އެލް.ގެ އޮފީހެއްހުރި ކޮންމެތަނެއްގައިމެ ސަރުކާރުގެ ކޮމަރޝަލް އެޖެންޓްކަންކުރީ އެމް.އެސް.އެލް.ގެ ފަރާތުންނެވެ. މިކަމުގެ ސަބަބުން، ބޭރުޤައުމުތަކުގެ ސަރުކާރުތަކުގެފަރާތުން އެމް.އެސް.އެލް.އަށް ފައިދާކުރުވިއެވެ.</p>

  <p class="right">އެހެންނަމަވެސް، 1995 އާއިހަމައަށް އައިއިރު، އެމް.އެސް.އެލް.ގެ އަޞްލުޙާލަތުވަނީ ވަރަށްބަނަ، ހާސްކަންބޮޑުހިސާބެއްގައެވެ. ކުވައިތު ފަންޑާއި އައި.ޑީ.ބީ.ގެ ލޯނުދައްކާނެ ފައިސާވެސް ކުންފުންޏަކުނެތެވެ. އެއީ އެމް.އެސް.އެލް.ގެ ފައިސާވަނީ ސަރުކާރަށް ދީފައިކަމަށްވާތީއެވެ. މިފައިސާ ސަރުކާރުން ބޭނުންކޮށްފައިވަނީ ޤައުމަށްއަންނަމުންދިޔަ ޙައިރާންކުރުވަނިވި ތަރައްޤީގެ މަސައްކަތްތައް އަވަހަށްފެށުމަށެވެ.</p>

  <p class="right">ވިޔަފާރިއަށް އައިސްފައިވާ ހީނަރުކަމުގެ ސަބަބުން، ކުވައިތު ފަންޑާއި އޭ.ޑީ.ބީ.ގެ ލޯނުގެދަށުން ގަނެފައިވާ ބޯޓުތަކުގެ އަގުވަނީ ވަރަށްދަށަށް ގޮސްފައެވެ. އެންމެފަހުން އެމް.ވީ.އޭޝިޔާ މޫން (ކުރީގެ ”ބަރަކާތް“) ފިޔަވައި އެހެންހުރިހާބޯޓެއް ވިއްކާލީއެވެ. ލިބުނުފައިސާ ސަރުކާރާ ޙަވާލުކުރީއެވެ. ލޯނުނަގައިގެން ގަތްއެސެޓްތައް ނުވަތަ ހަރުމުދާ، (އަދި އެލޯނުތައް އަދާކުރަން ބޭނުންކުރުމަށްހުރި ހަރުމުދާ) އެމް.އެސް.އެލް.ގެ ބާރުނުފޯރާ ކަންތައްތަކަކާއިހެދި ނެތުނީއެވެ.</p>

  <p class="right">1995 ވަނައަހަރުގެތެރޭގައި، އެމް.އެސް.އެލް.ގެ ޙަރަކާތްތައް 1979 ވަނައަހަރުން ފެށިގެން ހިންގަމުން ގެންދިޔަ މަރުކަޒުކަމުގައިވާ ސިންގަޕޫރުގައި މިކަންކަން އަދިވެސް ހިންގުމާއިމެދު ވިސްނީމެވެ. ތިރީގައި މިދަންނަވާ ސަބަބުތަކަށްޓަކައި، ސިންގަޕޫރުގައި މިމަސައްކަތްތައް ކުރިއަށްގެންދިއުމަކީ ރަނގަޅުގޮތްކަމުގައި އަޅުގަނޑުމެންނަށް ފެނުނެވެ:</p>

  <p class="right"> </p>

  <ul class="calibre6">
    <li class="right2">ސިންގަޕޫރަކީ މުޅިދުނިޔޭގެ އެންމެ މައިއެއްބަނދަރު ކަމަށްވެފައި، އަދި އިރުމަތީ އޭޝިޔާގެ ނާރެސް ކަމަށާއި، މިއީ ދިވެހިރާއްޖޭގެ ބޯޓުފަހަރު މައިގަނޑު ގޮތެއްގައި ދަތުރުކުރާތަން ކަމުގައިވުން.</li>

    <li class="right2">ސިންގަޕޫރުގެ ބްރޯކަރިންގ އާއި ޗާޓަރކުރުމުގެ މާރުކޭޓަކީ ވަރަށްތަރައްޤީވެފައިވާ، އަދި ދުނިޔޭގެ މުދާއުފުލުމުގެ އަގުތައް ކަނޑައެޅޭތަން ކަމުގައިވުން.އެމް.އެސް.އެލް.ގެ ގިނަބޯޓުފަހަރު ޓްރޭމްޕްކުރާތީ، މިމަސައްކަތް ރަނގަޅަށް ހިންގުމަށްޓަކައި މާރުކޭޓާއިކައިރީގައި ހިންގުމަކީ މުހިންމުކަމެއްކަމުގައިވުން.</li>

    <li class="right2">މަރާމާތުކުރުމުގެ މަސައްކަތް ވަރަށްރަނގަޅުވެފައި، އެތާނގައި އަޅުގަނޑުމެން ތިބުމުގެސަބަބުން ކަންކަން ކޮންޓްރޯލް ކުރެވުން.</li>

    <li class="right2">ހިންގުމާއި އަދި މެނެޖްމެންޓުގެ ފުރިހަމަ ވިއުގައެއް ސިންގަޕޫރުގައި އަޅުގަނޑުމެންނަށް ޤާއިމްކުރެވިފައިއޮތުން.</li>

    <li class="right2">ދިވެހިރާއްޖެއަށްގެންނަ ގިނަމުދާ އުފުލަނީ ދެކުނުއިރުމަތީއޭޝިޔާއިން ކަމަށްވެފައި، އަދި އަޅުގަނޑުމެންގެ ބޯޓުތަކުގެ ޚިދުމަތްތައް ކޮންޓްރޯލްކުރެވޭނީ ސިންގަޕޫރުންކަމުގައިވުން.</li>

    <li class="right2">ސަރުކާރުގެ ތަފާތުއެތައްމަޝްރޫއުތަކެއްގެ އޭޖަންޓަކީ ސިންގަޕޫރު އޮފީސްކަމުގައިވުމާއެކު،މިކަން ކުރިއަށްގެންދިއުމަށްޓަކައި ރަސްމީ ނެޓްވާރކެއް އޮތުމަކީ ވަރަށްމުހިންމުކަމެއް ކަމުގައިވުން.</li>
  </ul>

  <p class="right1">ޝިޕިންގ މާރުކޭޓު ހީނަރުވެފައިވުމާއިއެކު، އެމް.އެސް.އެލް.ގެ ބޯޓުފަހަރު މަދުކުރުމަށް 1990 ގެއަހަރުތަކުގެ ކުރީކޮޅުގައި ފަށާފައިވާތީ، ދިވެހިރާއްޖެއަށް ބޯޓުފަހަރު ދަތުރުކުރުންއޮތީ، މަހަކު ތިންދަތުރު ނުވަތަ ހަތަރުދަތުރުގައި ހިފަހައްޓާފައެވެ. ކޮންޓޭނަރއުފުލުމުގެ މަސައްކަތް އަޅުގަނޑުމެންފަށާފައިވަނީ 1991 ވަނައަހަރުއެވެ. އަދި މިކަންކުރިއަރަމުންދާތީ، އަޅުގަނޑުމެން 1992 ވަނައަހަރު އެމް.ވީ.”އުއްމީދު“ ގަތީމެވެ. މިބޯޓު ބޭނުންކުރަމުންދިއައީ، ހަމައެކަނި މާލެ އާއި ސިންގަޕޫރާއި ދެމެދު ދަތުރުކުރުމަށެވެ.</p>

  <p class="right">ދިވެހިރާއްޖެއަށް މުދާއުފުލުމުގެ އަގުތައް ބަހައްޓަންޖެހިފައިވަނީ އެކަށީގެންވާ ވަރަކަށްމަތީގައެވެ. އެއީ:</p>

  <ol class="listnumbers">
    <li class="right2">ރާއްޖެއިން އަނބުރާގެންނާނެ މުދާނެތުމުގެސަބަބުން، ބޯޓު ސިންގަޕޫރަށް އަންނަންޖެހެނީ ހުސްކޮށެވެ.</li>

    <li class="right2">ކޮންމެފަހަރަކުމެ އުފުލަންޖެހެނީ ވަރަށްކުޑަ މުދާކޮޅެއްކަމުގައިވާތީ، ގިނައަދަދެއްގެ މުދާއުފުލުމުން ލިބޭނެ އިކޮނޮމީޒް އޮފް ސްކޭލް ނުލިބުން.</li>

    <li class="right2">މާލެއަށްކުރާ ދަތުރަކީ ވަރަށްދިގު ދަތުރެއްކަމަށްވެފައި، ދެކޮޅުދަތުރުގެޚަރަދު ހަމަޖައްސަންޖެހެނީ ވަރަށްކުޑަ މުދާކޮޅަކުންކަމުގައިވުން.މިފަދަކަންކަމަށް އިތުރުވާމަސްއަލައަކަށްވަނީ ނުވަތަ މިކަން ނުބައިން ނުބަޔަށްދަނީ މާލޭގެބަނދަރުގައި ގިނަވަގުތު ހޭދަވުމާއި މުދާބޭލުމުގައި ވާލަސްތަކެވެ. ބައެއް ކުދިބޯޓުފަހަރުން މުދާބޭލުމުގައި ދެމަހެއްހާދުވަސް ހޭދަވެއެވެ.</li>
  </ol>

  <p class="right1">އެމް.އެސް.އެލް.އާ ކުރިމަތިވެފައިވާދަތި ނުވަތަ ނުބައިދުވަސްވަރުގެ މިސާލެއްގެގޮތުން 1994 ވަނައަހަރުގެ މާލެއަށް މުދާބޭލުމުގެ ހިސާބުތައް ބައްލަވާލައްވާށެވެ.</p>

  <table class="calibre7">
    <tr class="calibre8">
      <td class="calibre9">
        <p class="right1">ދިވެހިރާއްޖޭގެ ލޯޑު ޕޯރޓުގައި ހޭދަވި އިތުރު ދުވަސް</p>
      </td>

      <td class="calibre9">
        <p class="right1" >ލޯޑުޕޯރޓުގައި ޑިސްޗާރޖް ކުރުމުގައި ލަސްވި ވަރު</p>
      </td>

      <td class="calibre9">
        <p class="right1">ދިވެހިރާއްޖޭ ގައި ލޯޑުކުރުމުގައި ލަސްވި ވަރު</p>
      </td>

      <td class="calibre9">
        <p class="right1">ދަތުރުކުރި އަދަދު</p>
      </td>

      <td class="calibre9">
        <p class="right1"> </p>
      </td>
    </tr>

    <tr class="calibre8">
      <td class="calibre9">
        <p class="right1">33</p>
      </td>

      <td class="calibre9">
        <p class="right1">60</p>
      </td>

      <td class="calibre9">
        <p class="right1">2</p>
      </td>

      <td class="calibre9">
        <p class="right1">6</p>
      </td>

      <td class="calibre9">
        <p class="right1">އުއްމީދު</p>
      </td>
    </tr>

    <tr class="calibre8">
      <td class="calibre9">
        <p class="right1">29</p>
      </td>

      <td class="calibre9">
        <p class="right1">73</p>
      </td>

      <td class="calibre9">
        <p class="right1">44</p>
      </td>

      <td class="calibre9">
        <p class="right1">9</p>
      </td>

      <td class="calibre9">
        <p class="right1">ޕަޔަނިއަރ ސުޕްރީމް</p>
      </td>
    </tr>

    <tr class="calibre8">
      <td class="calibre9">
        <p class="right1">1</p>
      </td>

      <td class="calibre9">
        <p class="right1">60</p>
      </td>

      <td class="calibre9">
        <p class="right1">39</p>
      </td>

      <td class="calibre9">
        <p class="right1">8</p>
      </td>

      <td class="calibre9">
        <p class="right1">ޑޮލްފިން</p>
      </td>
    </tr>

    <tr class="calibre8">
      <td class="calibre9">
        <p class="right1">60</p>
      </td>

      <td class="calibre9">
        <p class="right1">85</p>
      </td>

      <td class="calibre9">
        <p class="right1">25</p>
      </td>

      <td class="calibre9">
        <p class="right1">7</p>
      </td>

      <td class="calibre9">
        <p class="right1">ބްލޫ ޖޭޑް</p>
      </td>
    </tr>

    <tr class="calibre8">
      <td class="calibre9">
        <p class="right1">40</p>
      </td>

      <td class="calibre9">
        <p class="right1">104</p>
      </td>

      <td class="calibre9">
        <p class="right1">64</p>
      </td>

      <td class="calibre9">
        <p class="right1">6</p>
      </td>

      <td class="calibre9">
        <p class="right1">ޕްރޮގްރެސް ލިބަރޓީ</p>
      </td>
    </tr>

    <tr class="calibre8">
      <td class="calibre9">
        <p class="right1">41</p>
      </td>

      <td class="calibre9">
        <p class="right1">62</p>
      </td>

      <td class="calibre9">
        <p class="right1">21</p>
      </td>

      <td class="calibre9">
        <p class="right1">3</p>
      </td>

      <td class="calibre9">
        <p class="right1">ޕަޔަރނިއަރ އެލިގަންޓް</p>
      </td>
    </tr>

    <tr class="calibre8">
      <td class="calibre9">
        <p class="right1">224</p>
      </td>

      <td class="calibre9">
        <p class="right1">444</p>
      </td>

      <td class="calibre9">
        <p class="right1">9220</p>
      </td>

      <td class="calibre9">
        <p class="right1"> </p>
      </td>

      <td class="calibre9">
        <p class="right1">ޖުމްލަ</p>
      </td>
    </tr>
  </table>

  <p class="right1"> </p>

  <p class="right">އާދަޔާއިޚިލާފަށްލަސްވެފައިވާ މުއްދަތުއެއްކޮށްލުމުން، ޖުމްލައަކަށްވާ 224 ދުވަހުގެސަބަބުން ލިބުނުގެއްލުން ހިސާބުކޮށްފައިއެވަނީ،ހުޅުވާލެވިފައިވާ މާރުކޭޓުގައި ބޯޓު ޗާރޓަރަށް ދޫކުރާނަމަ ކޮންމެދުވަހަކަށްލިބޭނެ އެއްޗެއްގެ މައްޗަށް ބިނާކޮށްފައެވެ. ގެއްލުންވަނީ 500,000 ޑޮލަރަށްވުރެމަތީ އަދަދަކަށެވެ. 1992 އިން 1994 އާހަމައަށް ދިވެހިރާއްޖޭގައި މިގޮތަށްލަސްވުމުގެ ސަބަބުން ގާތްގަނޑަކަށް 1.2 މިލިއަން އެމެރިކާ ޑޮލަރުގެ ގެއްލުންވިއެވެ. މީގެއިތުރަށް ދިވެހިރާއްޖޭގެ ޕޯރޓްސް އޮތޯރިޓީގެ ފަރާތުން ކަނޑައަޅުއްވާފައިވާ މުދާބެހެއްޓުމުގެއަގު ކަމުގައިވާ 50 ރުފިޔާގެ ދުވަހުކުލިވެސް އެމް.އެސް.އެލް.އިން ދައްކަންޖެހެއެވެ.</p>

  <p class="right">ބޯޓުފަހަރުގެންގުޅޭ އަމިއްލަފަރާތްތަކުގެ ވަރުގަދަ ވާދަވެރިކަމާވެސް އެމް.އެސް.އެލް އިން ކުރިމަތިލާންޖެހުނެވެ. މީގެތެރެއިން ގިނަފަރާތްތަކުގެ ބޯޓުތަކަކީ، އިންޝުއަރކުރާ ނުވަތަ ފާސްކުރާ ބޯޓުފަހަރެއްނޫނެވެ. އަގުކުޑަކުރުމުގެގޮތުން، މިބޯޓުފަހަރުދުއްވަނީ އަޅަންޖެހޭ ރައްކާތެރިކަމުގެފިޔަވަޅުތައް ނާޅައެވެ. އަދިހުއްދަދެވިފައިވާ ލޭބަރ ނެތިއްޖެހިނދެއްގައި،އެފަރާތްތަކަށް އެމް.އެސް.އެލް.ގެ އުޖޫރައަށްވުރެ ހެޔޮއަގުގައި ލޭބަރލިބެއެވެ. ރަސްމީ ޗެނެލްތައްބަންދުވެ ނުވަތަ ލަސްވާކަމުގައިވާނަމަ، މިފަރާތްތަކަށް އެހެންގޮތްގޮތުން އެކަމެއްކުރާނެ މަގުހޯދެއެވެ.</p>

  <p class="right">އެމް.އެސް.އެލް.އަކީ ޤައުމީ ޝިޕިންގކުންފުނި ކަމުގައިވީހިނދު، މަގުކުރުކޮށްލުމަށްޓަކައި، ބޯޓުފަހަރު އިންޝުއަރނުކުރުމާއި، އިންސްޕެކްޓްނުކުރުންފަދަ ގޮތްތަކެއްނުހެދެއެވެ. އަޅުގަނޑުމެން ބޭނުންކުރަނީ ހަމައެކަނި ޕޯރޓްސް އޮތޯރިޓީގެ ލޭބަރެވެ. މުދާބޭލުމަށްޓަކައި ކިޔޫގައިތިބެމުއެވެ.</p>

  <p class="right">އެމް.އެސް.އެލް.ގެ ބޯޓުފަހަރަށް ދުނިޔޭގައި ރަނގަޅުނަމެއް ލިބިފައިވުމާއެކު، އެނަން ދެމެހެއްޓުމަށްޓަކައި، ބޯޓުފަހަރު ރަނގަޅަށް ބަލަހައްޓަމެވެ. އެމް.އެސް.އެލް.ގެ ފަރާތުން ބޭނުންކުރަނީ، ފެންވަރުރަނގަޅު އަގުބޮޑު ފަޅުވެރިންނެވެ. އަދި އެމް.އެސް.އެލް.ގެ ބޯޓުފަހަރާއި ކާރގޯ ނުވަތަ މުދަލާއި ފަޅުވެރިންވަނީ، ޤަވާޢިދުން އިންޝުއަރކޮށްފައެވެ. ހަމަމިއާއިއެކު، ކަނޑުދަތުރުކުރުމުގެ ފެންވަރުހުރިތޯ ޤަވާޢިދުން ބޯޓުފަހަރު ބަލައިޗެކްކުރެއެވެ.</p>

  <p class="right">އެމް.އެސް.އެލް.ގެ ފަރާތުން، ކުރިމަތިވެފައިވާ ދަތިދުވަސްވަރުގައި އަލިމަގެއްފެނޭތޯ ބެލުމަށްޓަކައި ހަމައެކަނި ބޯޓުދަތުރުކުރުމުގެ ބަދަލުގައި، އާމްދަނީހޯދުމަށް އެހެން މަސައްކަތްކުރުމުގެ ވިސްނުން ގެންގުޅުނެވެ. 1990 ވަނައަހަރު ވިލިނގިލިވަރު ކިޔާރަށް ސަރުކާރުން ކުއްޔަށްހިފައި 56 ކޮޓަރީގެ 112 އެނދުގެ ޓުއަރިސްޓް ރިސޯރޓެއްހެދިއެވެ. މިތަންހެދުމަށް 2.77 މިލިއަން އެމެރިކާ ޑޮލަރ ޚަރަދުވިއެވެ.</p>

  <p class="right">ރިސޯރޓު ހަދައިނިމުމަށްފަހު، ދެފަހަރެއްގެމަތީން އިޓަލީގެ ދެފަރާތަކާއި ހިންގުންޙަވާލުކުރެވުނެވެ. ދެފަރާތުންމެ އެއްބަސްވުމާއި ޚިލާފުވީއެވެ. އެމް.އެސް.އެލް.ގައި ރިސޯރޓު ހެދުމުގެ ތަޖްރިބާއާއި ޤާބިލުކަންހުއްޓެވެ. ނަމަވެސް ރިސޯރޓެއް ހިންގުމުގެ ޤާބިލުކަމެއްނެތެވެ. މިހެންކަމަށްވުމާއި އެކު، ސަރުކާރުގެ އިޒުނައާއިއެކު މިރިސޯރޓު 900،000 އެމެރިކާ ޑޮލަރުގެ ފައިދާއެއްގައި، އަމިއްލަ ދިވެހިފަރާތަކަށް ވިއްކާލީއެވެ.</p>

  <p class="right">ދިވެހިރާއްޖޭގެ ތަރައްޤީގެ ކަންކަމުގައި އެމް.އެސް.އެލް.ގެ ވަރަށްބޮޑު ޙިއްޞާއެއްވާކަމީ އަޅުގަނޑަށްލިބުނު ވަރަށްބޮޑު ހިތްހަމަޖެހުމެކެވެ. ހަމައެކަނި ފައިސާގެ ގޮތަކުންނޫނެވެ. އެތަކެއް ދިވެހީންގެ ދިރިއުޅުމުގެފެންވަރު މަތިވުމުގައި، ސީދާ އަދި ނުސީދާގޮތެއްގައި ބައިވެރިވެވިފައިވާތީއާއި، ކުންފުނިން ސްޕޮންސަރކޮށްގެން އެތައްބަޔަކަށް ތަމްރީން ދެވިފައިވާތީވެސްމެއެވެ.</p>

  <p class="right">އެމް.އެސް.އެލް.އަކީ ދިވެހިރާއްޖޭގެ ވިޔަފާރީގެ ހަމަޖެހުމާއި ތަރައްޤީގެ ދުވެއްޔަށް ބޭނުންވާމިންވަރަށް ޚިދުމަތްކޮށްދޭ ކުންފުންޏެއްގެގޮތުގައި އޮތުމަށްޓަކައި، އަޅުގަނޑުމެން ގަދައަޅައި މަސައްކަތްކުރަމުންގެންދިޔައިމުއެވެ. ބޯޓުދަތުރުގެ ވިޔަފާރިއަށް ގެއްލުންވާންފެށުމާއިއެކު، ރާއްޖެދޫކޮށްލާފައި ހިނގައިދާނެފަދަ، އަމިއްލަ ބޯޓުފަހަރުގެންގުޅޭ މީހުންގެ އަތްމައްޗަށް ދިވެހިރާއްޖެދޫކޮށްލާފައި އެމް.އެސް.އެލް.އެއް ނުދާނެއެވެ.</p>

  <p class="right">ދިވެހިރާއްޖެއަށް އަޅުގަނޑުކޮށްދިން 50 އަހަރުގެ ޚިދުމަތުގައި، ބޭނުންޖެހުމުން ބޯޓު ޗާޓަރކުރުމުގެ ތިރީހަރުފަތުންފެށިގެން އެމް.އެސް.އެލް.ފަޚުރުވެރިކަމާއެކު ދިވެހިދިދަ ވިހުރުވަމުން ދުނިޔޭގެ ތަފާތުބަނދަރުތަކުގައި ޖެއްސުމުގެ އުސްމިނަށާއި، އަދި އަޅުގަނޑުމެންގެ ޤައުމަށް މިހާރުވެސް މުހިންމުޚިދުމަތެއް ކޮށްދެމުންދާ ކުޑަފްލީޓްގެ ބޯޓުފަހަރާއިހަމައަށް، އަޅުގަނޑުމެންވާނީ އެމް.އެސް.އެލް.ގެ ވާޖިބު، ބޭނުންޖެހިއްޖެ ކޮންމެހިނދެއްގައި އަދާކޮށްފައެވެ. އަޅުގަނޑަށް ފެންނަގޮތުގައި، ދިވެހިރާއްޖޭގެ ބޭނުންތައް ފުއްދުމަށްޓަކައި، މުދާގެނައުމުގެލައިން ހުޅުވާލެވިފައިވާ އިތުބާރުކުރެވޭ އަމިއްލަ ޓްރާންސްޕޯރޓުނިޒާމެއް ޤާއިމްވެފައި އޮންނަންވާނެއެވެ.</p>

  <p class="right">ހިނގައިދިޔަ ކަންތައްތަކާމެދު ވިސްނާލާއިރު، ސްރީލަންކާގެފަރާތުން ޙިމާޔަތްތެރިސިޔާސަތެއް ތަޢާރަފްކުރިކަމީ، އެއިރު ނޭނގުނުނަމަވެސް، އަޅުގަނޑުމެންނަށްލިބުނު ރަޙްމަތެކެވެ. އެދުވަސްވަރު އެކަމުން އަޅުގަނޑަށް ވަރަށްބޮޑު ސިހުމެއްލިބި (އިންސާފުވެރި ނޫންކަމެއް ކަމުގައިފެނި) އަދި ގާތްގަނޑަކަށް 450 މޭލުގެ ދުރުގައިއޮތް އަވަށްޓެރި ޤައުމަކުން، 2000 މޭލު ދުރުގައިއޮތް ސިންގަޕޫރަށް އަޅުގަނޑުމެން ބަދަލުވާންދިމާވުން، ވެގެންދިޔައީ ދިވެހިރާއްޖެއަށް ރަނގަޅުކަމަކަށެވެ. މިއަދު އަޅުނގަނޑު ސްރީލަންކާއަށް ބަލައިލުމުން، އެޤައުމާއި ޤައުމުގެމީހުންނަކީ ކިތަންމެހެޔޮ އަދި ރަނގަޅުބައެއްކަމުގައިވީނަމަވެސް، މިނޫންމަގެއް އަޅުގަނޑު ޚިޔާރެއްނުކުރީމުހެވެ. މިއީ އަޅުގަނޑުމެންނަށް ނޭނގި ލިބުނުރަޙްމަތްފުޅެކެވެ.</p>

  <p class="right">އަޅުގަނޑު އެމް.އެސް.އެލް.ގެ ހިންގުމުގެ އެންމެކުރީގައިހުރި ދިގުމުއްދަތާއި، އަދި މިތަންހިންގުމުގައި އަޅުގަނޑުގެ ތަޖްރިބާގެ އަލީގައި އެއިރު ކަންކުރިގޮތާއިމެދު – ފޮތުންދަސްކުރާގޮތާޚިލާފަށް ކަންކޮށްފައިވާތީ – ސަމާލުކަންވަނީ ލިބިފައެވެ. ޚާއްޞަކޮށް މަތީތަޢުލީމު ޙާޞިލުކޮށްފައިވާ ތޫނު، ޢުމުރުގެގޮތުން ޅަ، ގްރެޖުއޭޓުންގެފަރާތުންނެވެ. މިދުވަސްވަރު ޢުމުރުންދޮށި ނުވަތަ ޢުމުރުގެގޮތުން އިސްމީހުންނެއްނެތެވެ. އަދި ޓެކްނޮލޮޖީއާއި ތިއަރީގެއަހުލުވެރި ޒުވާންޖީލުތަކުގެ ކުދިންބޭނުންވަނީ ޝޯހިންގާށެވެ.</p>

  <p class="right">އަޅުގަނޑު ޤަބޫލުކުރާގޮތުގައި މީހަކު ހެޔޮނިޔަތުގައި ކަމެއްކޮށްފިނަމަ، އެކަމުގައި އެއްވެސްނުބައެއް އޮވެގެންނުވާނެވެ. ކުރީކޮޅުގެ ދުވަސްތަކުގައި އަޅުގަނޑާދިމާވި އަޑިގަނޑުތަކާއި އުސްގަނޑުތަކުގައިވެސް ހިފަހައްޓާލެވުނީ، އަޅުގަނޑު އެކަންޤަބޫލުކުރާތީއެވެ.</p>
</body>
</html>
