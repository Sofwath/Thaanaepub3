<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head dir="rtl">
  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body dir="rtl" class="calibre">
  <h1 class="center" id="heading_id_112">އެޕިލޮގް</h1>

  <p class="right1">އަޅުގަނޑަށްވިސްނޭގޮތުގައި، މިހާރު ތާރީޚުގެތެރޭގައިވާ "އަޅުގަނޑުގެ ދުވަހުފޮތް" ލިޔުމުގައި އަޅުގަނޑަށް ކުރެވެންއޮތް އެންމެރަނގަޅަކަށް މަސައްކަތްކޮށްފީމެވެ. ދިވެހިރާއްޖެ ވަރަށްސާދާ، ބޯދާ ރަށްތަކެއްގެގޮތުގައިއޮވެ، ތަރައްޤީވެގެންދިޔަގޮތާއިމެދު އެހެންބޭފުޅުން ދެކެވަޑައިގަންނަވާގޮތް ތަފާތުވެދާނެއެވެ.</p>

  <p class="right">ދިވެހިންނަކީ ވަރަށްތޫނު، ހިތްވަރުގަދަ އަދި އަވަހަށް ކަންތައްތައްވިސްނައިގަންނަ ބައެކެވެ. އަޅުގަނޑު އުންމީދުކުރަނީ އަދި ހިތްވަރުދެނީ ދިވެހީން، ދިވެހީންގެ އަމިއްލަތަޖްރިބާތަކަށް ވިސްނައި ބަލައި، އަދި މުސްތަޤްބަލްގެޖީލުތަކުގެ މަންފާއަށްޓަކައި ފެންނަގޮތެއް ބުނުމަށެވެ.</p>

  <p class="right">މިދަންނަވާލަނީ ދިވެހިރާއްޖޭގައި އިތުރަށްތަރައްޤީކުރަން ބޭނުންވާކަމަށް އަޅުގަނޑަށްފެންނަ ބައެއް ކަންތައްތަކެވެ.</p>

  <ol class="listnumbers">
    <li class="right2">ޖަޒީރާތަކެއްގެގޮތުގައި އުފެދިފައިވާ ދިވެހިރާއްޖެފަދަ ދެވަނަޤައުމެއް މިދުނިޔެއަކުނެތެވެ. 1،192 ރަށުގެމައްޗަށް އުފެދިފައިވާޤައުމެކެވެ. މީގެތެރެއިން މީހުންދިރިއުޅެނީ 200 ރަށުގައެވެ. އަދި ޓުއަރިސްޓް ރިސޯރޓްގެގޮތުގައި މީހުންދިރިނޫޅޭ 95 ރަށްވަނީ ތަރައްޤީކޮށްފައެވެ. އެހެންރަށްތައްހުރީ ހަމަޤުދްރަތީގޮތުން އުފެދިފައިވާގޮތަށެވެ. އެއްވެސްކަމެއްނުކޮށެވެ. ދިވެހިރާއްޖޭގެ މުއްސަނދިކަން އިތުރުކުރުމަށްޓަކައި މިރަށްތައް ބޭނުންކުރާނީ ކިހިނެތްތޯއެވެ؟</li>

    <li class="right2">ދިވެހިރާއްޖެއަށް މޫސުންގޯސްވުމުގެ ސަބަބުން ތޫފާނު / ނަގޫރޯޅި،(ނުވަތަ އެހެނިހެން ޤުދްރަތީ ޙާދިސާތައް) 2004 ވަނައަހަރުގެ ސުނާމީފިޔަވައި (އިރާދަކުރެއްވީތީ) ކުރިމަތިވެފައެއްނުވެއެވެ. މިކަންމިހެންވީ، ދިވެހިރާއްޖޭގެ ޖަޒީރާތައްވަނީ ރަށްތަކުގެ ކޮންމެގްރޫޕެއް، ވަށައިގެންވާ ފަރުތަކަކުން ޙިމާޔަތްތެރިކަންލިބިފައިވާކަމުންނެވެ. މިޙިމާޔަތްތެރިކަން ފުދޭވަރުވޭތޯ ނުވަތަ މުސްތަޤްބަލްގައި ކުރިމަތިވެދާނެ ޤުދްރަތީޙާދިސާއަކުން ރައްކާތެރިވުމަށް ނުވަތަ ލިބިދާނެގެއްލުމެއް ކުޑަކުރުމަށް، އަޅުގަނޑުމެން ފިޔަވަޅުއަޅަންވީތޯއެވެ؟</li>

    <li class="right2">މިވަގުތު ރާއްޖޭގައި، ވަރަށްގިނަޢަދަދަކަށް ކޯރުތަކުންނަގައިގެން އެތެރެކޮށްފައިވާ ވެއްޔާއި އަކިރި، އަދި ސިމެންތިއާއި ސްޓީލް، ގެދޮރުއެޅުމުގައި ބޭނުންކުރަމުންގެންދެއެވެ. މިތަކެއްޗަކީ ބޮޑެތިޢިމާރާތްތައްކުރުމަށް ބޭނުންވާތަކެތިކަމުގައިވީނަމަވެސް، އެއްބުރީގެގޭގެ އެޅުމަށް މެޝިނުން ބާރުކޮށްފައިވާވެއްޔާއި ސިމެންތިގާ ބޭނުންކުރެވިދާނެއެވެ. މިފަދަފާރުތަކުގައި، ދޮވެފައިވާވެއްޔާއި، ސިމެންތިޖެހިދާނެއެވެ.</li>
  </ol>

  <p class="right1">ދޮންވެއްޔަކީ، މޫދުގައިވާގާތަކުގައި އެތައްޒަމާނެއްގެތެރޭގައި ރާޅުޖަހަމުންދިޔުމުގެސަބަބުން އުފެދޭއެއްޗެކެވެ. މިގޮތުން އުފެދޭވެލީގެބައެއްއައިސް، ގޮނޑުދޮށައްއަރައެވެ. އަދިއަނެއްބައި ކަނޑުގެއަޑިއަށްދެއެވެ. މިގޮތުން ކަނޑުގެއަޑީގައިވާވެލި ޕަންޕުކޮށްނަގައިގެން، ޢިމާރާތްކުރުމުގައި ބޭނުންކުރެވިދާނެއެވެ. މިހެންހެދުމަކުން ތިމާވެށްޓަކަށް ގެއްލުމެއްނުވާނެއެވެ. އަދި ޢިމާރާތްކުރުމުގެތަކެތި އެތެރެކުރުމަށްހޭދަވާ ބޭރުފައިސާވެސް ރައްކާކުރެވޭނެއެވެ. މިއީ ހަމަކަށަވަރުން އިތުރަށްދިރާސާކުރަން ބޭނުންތެރިކަންކަމެވެ.</p>

  <ol class="listnumbers">
    <li class="right2">އަޅުގަނޑުމެން ދިވެހީންނަކީ އެއްބައެކެވެ. ފެންނަފެނުމަށް އަޅުގަނޑުމެންނަކީ އެއްވައްތަރަކަށްތިބޭ – މޫނާއި، ހަމުގެކުލައާއި އަދި އިސްތަށިގަނޑު އެއްގޮތަކަށްހުންނަ ބައެކެވެ. އަޅުގަނޑުމެން ވާހަކަދައްކަނީ އެއްބަހަކުންނެވެ. ވާހަކަދެއްކުމުގައި އުތުރާއި ދެކުނުގެ ބައެއްރަށްރަށުގައި ތަފާތުހުރެއެވެ. ނަމަވެސް އެއްބަޔަކު ވާހަކަދައްކާ ބަހުރުވަ އަނެއްބަޔަކަށް ދޭހަވެއެވެ. ހަމައެއާއިއެކު އަޅުގަނޑުމެންނަކީ އެއްދީނެއްގެ ބައެއްވެސްމެއެވެ.</li>
  </ol>

  <p class="right1">މިއީ އަޅުގަނޑުމެންނަށްދެއްވާފައިވާ ނިޢުމަތެކެވެ. އެއީ، ތަފާތުނަސްލާއި، ތަފާތުސަޤާފަތާއި، ތަފާތުބަސްތަކުން ވާހަކަދައްކާމީހުންއުޅޭ ޤައުމުތަކުގައި އުފެދިފައިވާ ބައިބައިވުމުގެ މަސްއަލަތައް އަޅުގަނޑުމެންނަށްއެނގެއެވެ. ދިވެހީންގެގޮތުގައި އަޅުގަނޑުމެން ބަނދެވިފައިމިވާ އެއްބައެއްވަންތަކަމަކީ އަޅުގަނޑުމެންގެ މިދިވެހިރާއްޖެ އިތުރަށްތަރައްޤީކުރުމުގައި ކިހިނެއްބޭނުންކުރެވިދާނެ ކަމެއްބާވައެވެ؟</p>
</body>
</html>
